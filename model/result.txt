___---___---___
Děkuji, paní předsedající. Čili budeme pokračovat podle schválené procedury. Prvním bodem schválené procedury je legislativně technická úprava podle § 95 odst.2 jednacího řádu načtena ve třetím čtení.
___---___---___
Děkuji. Vaše vystoupení vyvolalo faktickou poznámku pana poslance Babky. Prosím.
___---___---___
Děkuji, vážená paní předsedkyně. Vážená vládo, vážené kolegyně a kolegové, navrhuji úpravu programu jednání dnešní schůze jménem vládních klubů tak, aby za pevně zařazené body byly zařazeny ještě bod 12, sněmovní tisk 287, digitální služby, druhé čtení. To je priorita pana vicepremiéra pro digitalizaci.
A dále bod 28, sněmovní tisk 312, politické strany. To je reforma ÚDHPSH, první čtení, což je priorita Ministerstva vnitra. Děkuji.
___---___---___
Takže nejprve bychom hlasovali o pozměňovacím návrhu A, zmírnění právní úpravy provozování a řízení bezpilotních systémů v rámci spolků.
___---___---___
Nyní bychom hlasovali pozměňovací návrh B, rozšíření možností odchýlit se od pravidel létání při létání hasičských bezpilotních letadel. Stanovisko hospodářského výboru: Nesouhlas.
___---___---___
Vážená paní předsedkyně, páni ministři, kolegyně, kolegové. Já bych si dovolil zařadit, i po nějaké předběžné dohodě, ten tisk 48, což je změna občanského řádu, zákon, tisk 48 jako první bod po pevně zařazených bodech, které jsme na dnešek zařadili. Jde o tu změnu posilující práva spotřebitele v tom, že v momentě, kdy on se obrátí na mimosoudní orgán a nakonec skončí u soudu, tak ten soud musí informovat ten mimosoudní orgán, že to soudní jednání probíhá, což se dneska neděje, a před tím soudem je ten spotřebitel sám samotinký. Já vám děkuji za podporu. Jako první bod po pevně zařazených bodech.
___---___---___
Já děkuji za slovo, vážená paní předsedající. Vážené kolegyně a vážení kolegové, a dovolte mi, abych se zde vyjádřila za klub SPD k předloženému návrhu zákona. Návrh digitální novely, kterou připravilo Ministerstvo spravedlnosti má implementovat z českého právního řádu další změny vyplývající z evropské směrnice, pokud jde o využívání digitálních nástrojů a postupů v právu obchodních společností.
Cílem této směrnice je zejména umožnit plně elektronické vytvoření kapitálových společností a umožnit využívání digitálních nástrojů v průběhu dalšího životního cyklu společností, zejména vytvořením vzorových společenských smluv, možností zapisovat údaje do veřejných rejstříků a ukládat listiny do sbírky listin či zakládat pobočky v jiných státech plně elektronickou formou. Novela tedy v některých případech umožní například sepsat společenskou smlouvu společnosti, aniž by bylo nutné se fyzicky dostavit k notáři. Počínaje zářím je tak už možné založit společnost úplně on-line.
Účinnost této normy... návrh také nově definuje nezpůsobilost k výkonu funkce člena voleného orgánu u obchodní korporace. Důvody nezpůsobilosti jsou trojí. (?) Je rozhodnutí českého nebo zahraničního orgánu veřejné moci a zakazující dané osobě výkon funkce. Dále jsou to důvody související s insolvenčním řízením nebo důvody spočívající v odsouzení za vybrané trestné činy. Směrnice o digitalizaci dále požaduje, aby v každém členském státě existovala evidence osob, u nichž je daná překážka výkonu funkce.
Zákon tedy zavádí evidenci takzvaných vyloučených osob, které nemají šanci založit formu ani být součástí vedení společnosti. Zákon se zmiňuje o tom, že tuto takzvanou černou listinu v celé Evropské unii bude podnikatel zařazen hlavně z důvodu hospodářské kriminality. Klub SPD je pro digitalizaci státní správy, proto náš klub tento návrh podpoří. Děkuji vám za pozornost.
___---___---___
Děkuji. - které můžete nalézt také v usnesení hospodářského výboru z 16. schůze dne 27. září 2022. Navrhuji hlasovat po bodech, přičemž navrhuji spojit do jednoho hlasování ty body jednotlivých pozměňovacích návrhů, které spolu věcně souvisí. Tedy návrhy C2.1 až C2.4 a C3.1 a C3.2. Takže nejprve bychom hlasovali o pozměňovacím návrhu A.
___---___---___
Já vám děkuji, paní předsedající. Nyní budeme hlasovat o pozměňovacích návrzích B2.1 a B2.2 opět pana poslance Bendy. Jde o prodloužení existujícího režimu ztotožňování dlužníků v insolvenčních řízeních, založeného na rodných číslech, a to aspoň do doby, dokud nebude Ministerstvem spravedlnosti dokončen projekt elektronického informačního systému insolvenčního rejstříku, tedy do konce roku 2024. Stanovisko výboru je doporučující.
___---___---___
Vážená paní předsedající, vážené kolegyně, kolegové. Děkuji moc za slovo. Já vlastně navážu na pana zpravodaje, na pana poslance Havránka. Já bych skutečně také chtěla ocenit, že nad tímto zákonem prostě opravdu excelentně spolupracovala koalice s opozicí a je to vidět i vlastně na předaných pozměňujících návrzích, na kterých v podstatě panuje shoda. Já bych tady ještě vypíchla vlastně některé ty věci, na které se reagovalo v rámci výboru. Protože vlastně ta alfa omega, na co si i stěžovala bytová družstva a SVJ, je, že od 1. 1. 2023 by měly povinnost měsíčně informovat vlastníky a nájemce o spotřebě tepla a teplé vody.
Oni tvrdí, že jsou ty informace schopny poskytovat pouze rozúčtovatelské nebo správní firmy, které by tuto novou službu zpoplatnily. To byl vlastně ten hlavní důvod, proč jsme se tomu začali věnovat. Protože v době vlastně opravdu velkých zatěžkávacích zkoušek pro úplně všechny jakékoliv náklady navíc jsme se snažili eliminovat. Oni to dokonce odhadli, že cena těch služeb by odhadem mohla být až 800 korun ročně za 1 byt. Vzhledem k tomu, že podle Českého statistického úřadu bylo v České republice v roce 2011 2 434 619 bytů, tak vlastně, když si to každý propočítáme, tak by to byly zhruba 2 miliardy ročně.
To skutečně byl ten důvod, proč jsme hledali řešení, které jsme vlastně promítli do pozměňujících návrhů, které přijal i výbor a spolupracovali jsme na nich opravdu koalice s opozicí, takže je tam absolutní shoda na těchto věcech.
Tam totiž vzniklo to, že ministerstvo uvedlo ve své důvodové zprávě, že vlastně se jedná o novelizaci transpozice směrnice. Ale ministerstvo už neuvádí, že to bylo doporučující stanovisko, nikoliv závazný předpis. To doporučující stanovisko vlastně znamená, že si to členský stát může upravit samozřejmě podle svých místních podmínek a upravit tak, aby to bylo smysluplné a nákladově efektivní.
Vzhledem k tomu, že my jsme i komunikovali s těmi jednotlivými bytovými družstvy, tak jako další věc se ukázalo, že oni skutečně v té praxi - a vždycky je dobré poslouchat vlastně ty odborníky z praxe - tak se obávali, že příjemce služeb může využít obecné lhůty dané občanským zákoníkem a své námitky proti tomu vyúčtování vlastně uplatňovat zpětně, což je samozřejmě pro ta bytové družstva i SVJ, koneckonců i pro dodavatele těch energií, velký problém. Proto jsem velmi ráda, že i ve spolupráci s ministerstvem skutečně bylo natvrdo postaveno, že tento návrh zákona se chová jako Lex specialis. To znamená, nelze ty lhůty stanovené tímto zákonem obejít občanským zákoníkem. To znamená, že opravdu je to prostě natvrdo napsáno, že ty lhůty se budou řídit pouze tímto zákonem.
No, a to poslední, co zmiňoval pan poslanec Havránek, to je ten původní harmonogram. Tady i já bych se přimlouvala za to, abychom skutečně, byť ministerstvo k tomu dalo nesouhlasné stanovisko, tak abychom se obrátili ve prospěch vlastně těch budoucích uživatelů tohoto zákona. Protože si musíme uvědomit, že vlastně původně ta lhůta měla být někdy do 25. října 2020. Teď tam je nově 1. 1. 2023 a máme 14. října 2022.
My skutečně jsme vlastně souhlasili s tím, že nebudeme odkládat zákon jako celek, ale že skutečně tam je odklad nabíhání té informační společnosti. Oni se na to musí připravit. Oni samozřejmě jsou připraveni to udělat v maximálně rychlých krocích. Ale věřím tomu, že když celý zákon bude fungovat tak, jak to ta transpozice chce, k 1. 1. 2023, ale bude pouze odklad té informační povinnosti k 1. 1. 2024, tak to bude ve finále ku prospěchu věci. Děkuju.
___---___---___
Děkuji. Pěkné dopoledne, vážení kolegové a vážená paní předsedkyně. Jako předseda podvýboru pro dopravu bych chtěl krátce okomentovat tuto normu. Jak už bylo řečeno, tato norma měla být projednána už v minulém volebním období. Měla být transponována do 2. srpna 2021. My tady máme zpoždění rok a dva měsíce a ač Evropská komise prodloužila tuto lhůtu do 6. 9. 2022, tak ani to nestihneme a už bylo zahájeno to sankční řízení vůči České republice.
Tady bych chtěl říct, že tedy doděláme věc, kterou minulá Sněmovna nestihla. My ji napravujeme a současně je vidět, že kdybychom tu měli méně obstrukcí, tak to stihneme rychleji. Já bych chtěl požádat, abychom i v případě všech dalších transpozic a mezinárodních smluv se snažili ty lhůty maximálně dodržet, jinak sami přivádíme naši republiku do nepříjemných momentů, kdy nastává sankční řízení a opravdu nyní tato Sněmovna napravuje tu chybu dřívější. To je k tomu procesu.
Někteří kolegové se mě ptali, jestli jsme poslední nebo ne. Tak přátelé, ano, jsme poslední. V rámci EU už zůstalo akorát Bulharsko a Maďarsko s námi, kteří zatím netransponovali tuto normu, tedy nepřijali ji do svého právního řádu, a to proto, že oni nemají zákon, takže oni vytvářejí speciální zákon. ***
Neprošlo jazykovou korekturou, neautorizováno !
Takže oni vytvářejí speciální zákon. My tu novelu můžeme udělat, nicméně trvalo nám to nejdéle. Tak v tomto máme opravdu jako mizerné vítězství, protože se to v minulém volebním období nestihlo schválit
Jinak k tomu obsahu bych chtěl dodat, že všichni chceme dýchat čerstvý vzduch, všichni chceme, aby veřejná doprava ve městech neprodukovala příliš emisí. Takže tady je to rozhodně správný směr.
Nicméně já jsem toto konzultoval s několika provozovateli, několika obcemi, městy, provozovateli veřejné dopravy. A musím zde upozornit na to, že tím, že zde došlo ke zpoždění a schvalujeme to výrazně později, tak si také musíme uvědomit, že některé obce, některá města, které provozují pouze autobusovou dopravu, tak mohou mít problém s harmonogramem, protože už příští rok budou muset provést soutěž, aby rok 2025 stihli. Ta větší města, které mají kolejovou dopravu nebo mají trolejbusy, tak tu normu naplní. Ti, kteří ji nemají, tak mohou mít problém s tím, že tu normu, kterou mají dodržet, tak prostě budou mít problém dodržet, protože mají naftové autobusy, i když s velmi vysokou, s vysokou nebo s nízkou hladinou emisí. Prostě nebudou mít dostatečnou infrastrukturu na vodík nebo bezpečnou infrastrukturu na bateriové, na bateriový pohon. O tom už mluvil pan ministr. Jsem rád, že ministerstvo, MPO ve spolupráci s MMR bude připravovat tuto infrastrukturu.
Mimochodem je zde i výzva IROPu, která obcím nabízí možnost koupit si vozidla, která jsou nízkoemisní. A ta výzva nyní je vyhlašovaná právě přes Ministerstvo místního rozvoje. Takže to jsou ta opatření, která odsud z Poslanecké sněmovny můžeme říci našim kolegům na obcích, že jsou pro ně připravena.
Nicméně jako předseda podvýboru pro dopravu musím upozornit na to, že ten harmonogram je opravdu napjatý. A jestli mají pro tu městskou dopravu to ty obce a kraje zajistit, tak s tím budou bojovat. Počítejme s tím, že z území, z jednotlivých krajů a obcí nám budou chodit připomínky o tom, jak to mají splnit, o tom, že doprava se prodražuje.
A možná bude stát i za to, abychom mluvili s Evropskou komisí a například požádali o nějaké, o nějaké přechodné období, které by tuto normu upravilo. Každopádně, jak jsem řekl, my bychom ji schválit měli. Mimochodem v hospodářském výboru byli všichni pro, jak zčásti koalice, tak zčásti opozice, tedy jednoznačně je podporována. A jak jsem řekl, bohužel zde je zpoždění a už probíhá sankční řízení vůči České republice. Takže čím méně obstrukcí, tím rychleji zákony zvládneme a tímto o to zde žádám. Pěkné dopoledne.
___---___---___
Já ještě snad jednou a myslím si, že už naposledy, opravdu nechci zdržovat dnešní jednání. Já si myslím, že jsem se do toho nesnažil opravdu politiku vůbec vnést, ani to o politice není. Protože tady je to opravdu o lidech, které chceme zachránit. A říkal jsem, že ti hasiči tam půjdou zasahovat, ale mohli by zasahovat efektivněji a rychleji. Co se týká pana ministra, já s ním souhlasím, že to projednávali s Ministerstvem vnitra. Problém je, s kým. Vy jste to projednávali zřejmě podle mých informací buď s panem ministrem nebo s odborem bezpečnostní politiky, kteří ovšem v této problematice mají, řekl bych, vědomosti při vší úctě minimální. Ale odbor legislativy generálního ředitelství zastává úplně zcela jiné stanovisko a zcela jiné názory, ale je to na vás.
___---___---___
Děkuji za slovo, vážená paní předsedající. Vážené dámy vážení pánové, myslím si, že už tady bylo skoro všechno řečeno. Chtěla jsem se jenom vyjádřit, že se na nás obrátil Svaz českých a moravských bytových družstev ve věci aktuální projednávané novely zákona a reagovali na aktuální návrh novely z pera Ministerstva pro místní rozvoj, který přináší další zbytečnou administrativu pro správce domů a navíc s ní spojené výrazné finanční náklady pro bytová družstva. Doporučuji tedy schválit pozměňovací návrhy, které byly předneseny, které výrazně uleví rozpočtům bytových družstev a zabrání dalšímu zdražování bydlení pro občany České republiky děkuji.
___---___---___
Místopředseda vlády a ministr pro místní rozvoj ČR Ivan Bartoš: Vážené dámy, vážení pánové Ministerstvo spravedlnosti, které zde dnes zastupuji, vyhotovilo v souladu s plánem legislativních prací vlády na rok 2020 návrh zákona, kterým se mění některé zákony v souvislosti s využíváním digitálních nástrojů a postupů v právu obchodních společností a fungováním veřejných rejstříků.
Cílem tohoto návrhu je v první řadě zapracovat směrnici Evropského parlamentu a Rady EU 2019/1151, pokud jde o využívání digitálních nástrojů a postupů v právu obchodních společností, jejíž transpoziční lhůta uplynula 1. srpna 2022. Ta směrnice vyžaduje především:
a) Ve všech členských státech musí být možné alespoň společnost s ručením omezeným založit a zapsat do obchodního rejstříku prostřednictvím vzoru zcela on-line, tedy digitálně, stejně jako musí být možné zcela on-line zapsat pobočky společnosti.
b) Společnostem musí být umožněno předkládat požadované dokumenty či údaje příslušným orgánům taktéž přes internet.
c) Členské státy musí vytvořit evidenci osob, které jsou vyloučeny z výkonu funkce v orgánech společnosti.
d) Ten čtvrtý, nejdůležitější pilíř je: Posiluje se výměna informací mezi obchodními rejstříky členských států a rozšiřuje se množství údajů o evropských společnostech bezplatně dostupných na internetu.
Navržené změny týkající se procesu on-line založení společnosti navazují na novelizaci notářského řádu z loňského roku, v níž se umožnilo sepisování notářských zápisů v elektronické podobě a uspořádání zabezpečené videokonference s notářem. Proces založení společnosti se dále zjednoduší vytvořením vzoru společenské smlouvy dostupného na internetu a zrušením požadavku získat živnostenské oprávnění před vznikem společnosti. ***
Neprošlo jazykovou korekturou, neautorizováno !
Podle stávající úpravy je potřeba, aby zakladatelé kapitálové společnosti nejprve se sešli s notářem, poté ohlásili živnost u živnostenského úřadu, pokud chtějí podnikat živnostenským způsobem, a teprve poté opět s notářem dokončili zápis společnosti do obchodního rejstříku.
Nově budou moci zakladatelé s notářem společnost založit i zapsat do obchodního rejstříku a nezávisle na tom vyřizovat živnostenské oprávnění živnostenským úřadem, což bude výrazně jednodušší a zároveň levnější. Navrhuje se také další snížení administrativní zátěže zakladatelů společností, kdy napříště nebude nutné dokládat některé údaje duplicitně, jak při zápisu společnosti do obchodního rejstříku, tak při ohlášení třeba živnosti živnostenskému úřadu. Například první důvod užívání prostor, v nichž bude mít společnost sídlo a podobně.
Návrh zákona dále obsahuje změny navazující na poznatky v praxi v oblasti fungování veřejných rejstříků. Jedná se například o úpravu rozsahu zapisovaných údajů, například zápis organizačních jednotek v zahraničních fundacích a zahraničních ústavů, nebo zabránění souběžným zápisům rejstříkovými soudy a notáři. Tím předkládaným návrhem je tedy naplněn požadavek programového prohlášení vlády navrhnout změny, které dále usnadní zakládání a zápis společností s ručením omezeným do obchodního rejstříku s využitím prostředků pro elektronickou komunikaci a identifikaci.
Účinnost je v návrhu stanovena na 1. července 2022, bude však nezbytné ji s ohledem na postup projednávání tedy posunout. K posunu účinnosti se také vztahuje jeden z uplatněných pozměňovacích návrhů pana poslance Bendy. Jinak to projednání jak probíhalo. Ústavně-právní výbor projednal návrh zákona dne 27. června 2022 a vydal usnesení, v němž doporučuje tento návrh schválit. Druhé čtení pak proběhlo 8. 9. K návrhu byly uplatněny čtyři pozměňovací návrhy, s nimiž Ministerstvo spravedlnosti jako předkladatel souhlasí.
Ústavně-právní výbor jako garanční výbor po projednání návrhu zákona po druhém čtení vydal na své schůzi 14. 9. usnesení, jímž doporučil Poslanecké sněmovně hlasovat ve třetím čtení o návrzích podaných k návrhu zákona v jím určeném pořadí a zaujal ke všem předloženým pozměňovacím návrhům stanovisko souhlasné. Tolik tedy na úvod. Děkuji za pozornost.
___---___---___
Vážený pane předsedající, vážené paní kolegyně, vážení páni kolegové, předložený návrh zákona znovu znamená nezbytný převod evropských nařízení do české legislativy, ale kromě toho přináší i celou řadu důležitých usnadnění a zlehčení podmínek pro české občany, a to zejména v oblasti zrušení povinnosti absolvování evidenční kontroly v případě, kdy má být jako nový vlastník silničního vozidla zapsán v registru silničních vozidel jeho dosavadní provozovatel. Jde o řádově desítky tisíc lidí, kterým v daném končí leasingová smlouva, a oni musejí doposud spěchat na příslušné úřady, aby provedli úkon, který je z hlediska bezpečnosti úplně zbytečný. Pokud se podaří schválit v následujících minutách příslušné pozměňovací návrhy, bude to znamenat v tomto případě významnou úlevu.
Stejně tak umožníme servisní jízdy vozidel vyřazených z provozu na základě povolení manipulačního provozu. Upravujeme také další podmínky v případě historických vozidel, a to včetně možnosti provádět technické prohlídky historických vozidel s konstrukční rychlostí do 40 km/h mobilním způsobem, aby například traktory a další technika historického rázu zařazená mezi veterány nemusela mířit při svých reálných konstrukčních limitech na stanici technické kontroly.
Zároveň, a to je také důležitá změna, prodlužujeme platnost evidenční kontroly z 30 dnů na jeden rok. Jeden z mála pozměňovacích návrhů, se kterými nesouhlasíme, a to zejména po upozornění a jednání s Ministerstvem životního prostředí, je vypuštění jedné z podmínek pro dovoz ojetých vozidel ze zahraničí, a to splnění emisní třídy euro 3.
A konečně zmíním důležitý pozměňovací návrh, který bude znamenat výrazné zlehčení, zmírnění administrativy a byrokracie, a to je faktické zrušení velkého technického průkazu tak, aby do budoucna byl vydáván pouze jeden technický průkaz, který bude sloužit v budoucnu fakticky už jen nezbytně v zahraničí, když se vydáte s vozidlem za hranice České republiky. Na území České republiky pak bude v zásadě potřeba jenom se prokázat jedním identifikačním průkazem a i data o vozidle už příslušné orgány zajistí samy. Nicméně i ono zjednodušení v tom, že bude potřeba jen jeden technický průkaz, že už se nebudeme muset trápit hledáním toho velkého dokumentu, který velká část lidí pak složitě dohledává ve svých dokumentech, je úleva. Bude to znamenat i zmenšení objemu práce pro jednotlivé úřady obcí s rozšířenou působností. Bude to znamenat i zkrácení času nezbytného pro obstarání celého toho postupu a je to jeden z dalších kroků, kde digitalizace bude lidem výrazně usnadňovat život.
Děkuju mnohokrát za pozornost i za podporu zmíněných pozměňovacích návrhů i zákona jako celku.
___---___---___
Místopředseda vlády a ministr pro místní rozvoj ČR Ivan Bartoš: Fakticky tato Směrnice ve svém novelizačním znění požaduje po členských státech, aby zajistily, že při pořizování silničních vozidel prostřednictvím nadlimitních veřejných zakázek budou pořizovány jisté stanovené podíly nízkoemisních vozidel v harmonogramu do roku 2005 a dále. Návrh, který zde leží, má toto zajistit.
Já už jsem to několikrát zmiňoval, ta transpoziční lhůta pro implementaci té novely uplynula již 2. srpna minulého roku, je to tedy jeden z nejpalčivějších implementačních dluhů toho předchozího období a proti České republice již bylo zahájeno řízení o nesplnění povinnosti České republiky notifikovat transpozici Směrnice. A hrozí nám tedy bezprostřední finanční sankce. Velmi tedy záleží na tom, aby ten zákon byl přijat co nejdříve, protože případná sankce se bude odvíjet právě od lhůty zpoždění té transpozice od toho data, ke kterému byla závazná.
Já tedy připomínám, že pokud by byla podána žaloba, že k implementaci došlo pozdě, a i kdybychom ji stihli dotáhnout, v momentě podání žaloby už Česká republika musí platit. Proto tou ambicí bylo probrat tento tisk co nejdříve.
Já bych jenom chtěl zdůraznit, že se v případě tohoto návrhu jedná o čistou transpozici, neboli povinnosti, které tato novela obsahuje, nikterak nezpřísňují požadavky kladené evropským právem, naopak Česká republika využila veškerých možností jak dopady tohoto zákona zmírnit. Je to možnost těch jednotlivých výjimek, na které se ta legislativa nevztahuje, ať už je to doprava a velikosti třeba těch autobusů a podobně, nebude se to týkat žádných sanitek, což občas zaznělo, ani hasičských vozidel, ani tanků, co tady bylo mnohokrát podle mě žertem vytaženo, tank na baterky to rozhodně není.
Využili jsme také možnosti, aby zadavatelé mohli plnit povinnost minimálního podílu nízkoemisních vozidel společně. Jsou to třeba města, která společně nakupují, město s čistě autobusovým provozem a město, které má jen trolejbusy, aby zde byly možné ty kombinace.
A samozřejmě ten zákon dává možnost naplnit požadavky Směrnice až ke konci toho sledovaného období.
K návrhu byl předložen pouze jeden pozměňovací návrh, který je technického charakteru a se kterým budu moci jako předkladatel zákona vyslovit souhlas. Jiné pozměňovací návrhy nejsou ani ve druhém čtení a ta diskuse se především vedla o tom, zda tento návrh zákona jako celek má být schválen či nikoliv, ne o jeho jednotlivých modifikacích.
Já bych chtěl jenom uvést - a zaznělo to a já s tím plně souhlasím - tento návrh není vhodným nosičem pro všeobecnou diskusi o mobilitě, nicméně, a to si myslím, že je zcela legitimní diskuse, i s tím, jak se bude vyvíjet otázka elektromobility a naplňování tohoto zákona v případě jiných alternativních nebo řekněme čistějších pohonů, ať už je to vodík či další, máme několik let na to, abychom v rámci jednotlivých příslušných resortů, ať už je to MPO či další, i ve věci dotačních titulů evropských či dobrého míření řekněme titulů národních, pokud takovéto budou, akcelerovali zejména infrastrukturní investice, které tuto změnu, která prostě jednou přijde, podpoří, ať už je to lehčí umisťování nabíjecích stanic či čerpacích stanic na specifický pohon v daných městech, skutečně ta infrastruktura, která souvisí i s tím postupným přechodem na elektromobilitu, který bude nastávat v Evropě i ve zbytku světa, je zcela zásadní.
Proto je důležité kromě toho bavit se o této implementaci, pak v následujících letech maximálně akcelerovat podporu rozvoje infrastruktury, která s tou modernizací zásadně souvisí.
Já vám děkuji.
___---___---___
Stanovisko pana ministra? (Souhlas.)
A zahájila jsem hlasování. Kdo je pro tento návrh? Kdo je proti?
A v hlasování číslo 95 bylo přihlášeno 146 poslanců a poslankyň, pro 144, proti nula. Návrh byl přijat.
A jelikož bylo o všech návrzích hlasováno, jak uvedl i pan zpravodaj, tak přikročíme k hlasování o celém návrhu zákona.
Já přednesu návrh usnesení: "Poslanecká sněmovna vyslovuje souhlas s vládním návrhem zákona, kterým se mění zákon číslo 104/2013 Sb., o mezinárodní justiční spolupráci ve věcech trestních, ve znění pozdějších předpisů a některé další zákony podle sněmovního tisku 175, ve znění schváleném Poslaneckou sněmovnou."
Zahájila jsem hlasování. Kdo je pro tento návrh usnesení, nechť zmáčkne tlačítko a zvedne ruku. Kdo je proti?
A v hlasování 96 bylo přihlášeno 146 hlasujících, pro 146, proti nula. Konstatuji tedy, že s návrhem zákona byl vysloven souhlas.
Děkuji panu zpravodaji, děkuji panu ministrovi a končím projednávání tohoto bodu.
A otevírám bod číslo
___---___---___
Místopředseda vlády a ministr pro místní rozvoj ČR Ivan Bartoš: Já vám děkuji za slovo, vážená paní předsedající. Vážené paní poslankyně, vážení páni poslanci, možná ten můj úvodní výstup bude o trošku delší, neboť tento návrh byl hojně diskutován na výboru i na podvýboru. Já bych nyní stručně zopakoval hlavní důvody předkládané novely zákona o službách a současně bych se vyjádřil i pak k dílčím pozměňovacím návrhům, které zazní.
Ta předkládaná novela byla zpracována z podnětu Ministerstva průmyslu a obchodu, které je gestorem transpozice, kterou se mění evropská směrnice o energetické účinnosti. Jak jsem již dříve uváděl, ta lhůta pro transpozici této směrnice uplynula již 25. října a teď pozor - v roku 2020. Z důvodu prodlení, které však bylo způsobeno různým souhrnem řady skutečností objektivní povahy, mezi něž třeba patří pandemie covid, došlo k tomu zpoždění a Evropská komise zahájila proti České republice řízení o porušení povinnosti. A to bylo 15. července tohoto roku i na základě naší komunikace s Evropskou komisí zastaveno v návaznosti na projednání té předkládané novely v prvním čtení. A v očekávání tedy, že my tuto novelu, tuto transpozici přijmeme v druhém a třetím čtení.
Evropská komise sleduje poměrně pozorně vývoj v tomto případě, neboť ta transpoziční doba uběhla již vlastně před dvěma roky a nepředpokládáme tedy, že by se přijetí tohoto transpozičního zákona odkládalo, neboť by došlo vlastně opět k zahájení, k zahájení toho řízení o porušení povinnosti. Takže pokud nebude tato směrnice transponovaná v nejbližším možném období, hrozí České republice sankce, které by jí na návrh Evropské komise mohl vložit Soudní dvůr Evropské unie. To je asi pozadí, pozadí tohoto tisku.
Jinak k samotnému obsahu návrhu. Já bych chtěl znovu upozornit a zaznívá to stále, i když jsme toto již vyvrátili ve veřejném prostoru i od některých vlastně partnerů, nestanoví tato transpozice povinnost k instalaci dálkově odečitatelných měřidel v domě s byty. Tahle povinnost, která tam je, je dávno ustanovena již od 1. ledna 2022 v § 7 odst. 11 zákona 406/2000 Sb., o hospodaření s energiemi, který je v gesci MPO.
Naopak které jsou ty tři nejdůležitější navrhované změny v té transpozici, je to povinnost měsíčního informování o spotřebě, povinnost poskytnout vyúčtování a informace o spotřebě poskytovateli energetických služeb a výslovné stanovení důsledků vad vyúčtování na splatnost nedoplatku.
Asi nejvíce probíraným ustanovením návrhu je právě ustanovení stanovující povinnost měsíčního informování o spotřebě. Opět bych zdůraznil, tato povinnost nastává pouze v případě, že jsou v domě instalovaná dálkově odečitatelná měřidla. Já se k tomu pak ještě trochu vrátím. Pokud instalována nejsou, žádná takováto povinnost nevzniká. Případná instalace nových měřičů tepla, vodoměru na teplou vodu, indikátorů na radiátorech, které budou považovány za dálkově odečitatelné je v Česku povinná od toho 1. 1. 2022, a to zejména při jejich výměně. ***
Neprošlo jazykovou korekturou, neautorizováno !
Tam je ten cyklus zhruba asi pětiletý, pokud se nepletu, kdy dochází k výměně měřidel(?), pak již se ze zákona mají vlastně instalovat tato dálkově odečitatelná měřidla, nicméně tato transpozice toto nezavádí, pouze s tím počítá. Od ledna 2027 by se pak měla používat už pouze měřidla s dálkovým odečtem.
Poměrně velkou roli - a já jsem zde několikrát zdůraznil slova s dálkovým odečtem - hraje i definice toho, co je považováno za dálkově odečitatelné měřidlo, přičemž Evropská komise ponechává definici na vůli každého národního státu. Je zde tedy prostor k vymezení pojmů tak, aby nepostihovala velké množství objektů, respektive subjektů, a poskytovatele služeb. My zejména nechceme, aby se tato povinnost vztahovala na ty subjekty, které to odečítají pochůzkově, pochůzkovým způsobem či jinak. Já když jsme do té debaty vstoupili, tak jsme vlastně objevili, že existují dvě definice - tak jak byla napsaná v této (nesrozumitelné), ale hlavně že do dálkově odečitatelného měřidla nejsou ty, které uděláte přes rádio nebo přes internet, ale byla za ně považována všechna měřidla, která vlastně nejsou za těmi bytovými dveřmi toho objektu, což mi přišlo dosti zvláštní. Proto jsme se tady na to i v projednávání velmi zaměřili, jaká je definice dálkově odečitatelného měřidla.
V této souvislosti já bych rád vyjádřil podporu pozměňovacímu návrhu, který zde zazněl a který je načten do systému, pana poslance Havránka, respektive garančního výboru. Ten je označen jako A1. Tento návrh obsahuje změnu definice dálkově odečitatelného měřidla v nově doplňovaném § 2 odstavcích 2 a 4 zákona o službách tak, aby zahrnovala pouze taková zařízení, umožňující provedení odečtu na vzdálenost větší než 250 metrů. Tato změna způsobí, že pak poskytovatelé služeb, kteří by každý měsíc museli zajišťovat pochůzkový nebo ten drive-by automobilový odečet měřidel, se nyní vyhnou vysokým nákladům na tyto odečty a do budoucna už budou pravděpodobně mít už ty odečty tak, jak zvažuje vlastně i ta novela, že to jsou ty, které jsou na větší vzdálenost a nebo přes internet.
Nejpozději od 1. ledna 2027 je však potřeba zajistit souhlas s definicí dálkově odečitatelného měřidla v § 7 odstavce 12 zákona o hospodaření s energiemi. Transponovaná směrnice totiž předpokládá, že v této době již budou všude, kde je to možné a nákladově efektivní, instalovaná dálková odečitatelná měřidla a tedy předpokládá, že to bude i v domech, kde bude docházet k měsíčnímu informování o spotřebě. My jsme původně zvažovali úpravu definice v zákoně o hospodaření s energiemi, s čímž MPO souhlasilo. Návrh na tuto úpravu byl předložen panem poslancem Havránkem jako pozměňovací návrh, který věřím, že je nyní označen, až bude představena procedura, jako návrh C1. Ukázalo se nicméně, že bychom tím zatěžovali zejména malá a vysoce samostatná SVJ. Poskytovatele služeb bychom totiž nutili do instalace nejnovějších technologií, přestože u nich jim skutečně nečiní potíže zajišťovat spotřebu tepla pomocí těch technologií starších, včetně například tím, že obejdou ta patra domu a provedou vizuální odečet zjištění hodnot z ciferníků měřidel, která jsou právě přístupná i z chodby domu. Zároveň byl proto panem poslancem Havránkem předložen pozměňovací návrh, který máte jako C2. Ten lze považovat za lepší řešení a my bychom ho jako Ministerstvo pro místní rozvoj upřednostnili. Proto tedy, až se budeme probírat těmi - s návrhem C1 bych vyhlásil nesouhlas, zatímco C2 ministerstvo skrze mě by podpořilo. Ten C2 se navrhuje s účinností od 1. ledna 2027, kde se uvažuje sladění zákona v definic dálkově odečitatelného měřidla(?) s definicí dálkově odečitatelného měřidla podle zákona o hospodaření s energiemi.
Do 31. prosince 2026 - já bych jenom chtěl, aby to tady zaznělo - tedy budou mít povinnost měsíčního informování o spotřebě pouze ti poskytovatelé, kteří již budou mít instalovaná ta měřidla nebo zařízení pro (nesrozumitelné) s teplem s možností odečtu větší než 250 metrů. Proto by jim plnění těchto povinností nemělo působit nějaké nadměrné a nesnesitelné náklady a od ledna 2027, tedy za čtyři roky, budou mít povinnost měsíčního informování o spotřebě již všichni poskytovatelé služeb, kteří budou mít nainstalována měřidla, k jejichž odečtu se nevyžaduje ten přístup.
Druhou transpoziční změnou je pak povinnost poskytovatele služeb, aby na žádost příjemce služeb předal poskytovateli energetických služeb podle zákona o hospodaření s energiemi vyúčtování příjemce služeb a informace o jeho spotřebě za poslední tři roky, jsou-li dostupné. Zde je zejména pak vysvětlit, kdo je poskytovatelem energetických služeb. To jsou osoby, které pro jiné osoby zajišťují zpravidla za nějakou úplatu snížení spotřeby energií nebo zvýšení energetické účinnosti a podobně.
A třetí změnou, kterou bych chtěl vypíchnout, je navrhované výslovné stanovení důsledků vyúčtování pro splatnost nedoplatků za služby v § 7 třetího odstavce. Pokud vada vyúčtování nebude mít vliv na vypočtenou výši nedoplatku, stane se nedoplatek splatným. Cílem je zabránit tomu, že se nedoplatek nestane splatným, například když dojde k nějaké změně. My jsme tady uvedli třeba uvedení rodného příjmení ženy, která se během zúčtovacího období provdala, příjmení si změnila. Informace, které musejí být ve vyúčtování uvedeny a které nemají souvislost s vypočtenou výší nedoplatku, byly navíc podstatně rozšířeny transpoziční novelou prováděcí vyhlášky k zákonu. Ty příklady vad, které mají a které nemají vliv na vypočtenou výši nedoplatku, jsou pak obšírněji uvedeny v důvodové zprávě k tomuto návrhu.
Já bych ještě jenom v krátkosti se vyjádřil zde k pozměňovacím návrhům takto v předstihu. Vyjadřuji plnou podporu návrhu označenému jako A2. Týká se změny § 8 zákona o službách a směřuje proti nepoctivému jednání příjemců služeb, které může způsobit újmu nejen tomu poskytovateli, ale taky poctivým příjemcům služeb. Návrhem paní poslankyně Fialové a pana poslance Havránka, označeným jako B, se zejména navrhuje, aby poskytovatelé služeb nemuseli informovat příjemce služeb o zpřístupnění informací o jejich spotřebě na internetu každý měsíc. Za předkladatele vládního návrhu zaujímám k tomuto poslaneckému návrhu neutrální stanovisko. Já uvedu tu genezi a díky za spolupráci na výboru pro veřejnou správu. Ačkoli doporučení Evropské komise o tomto takto hovoří, my jsme si provedli analýzu čtrnácti implementací této směrnice a zjistili jsme, že řada států, vlastně většina z těch čtrnácti, má zaimplementováno bez tohoto explicitního pravidla, tudíž chápu, z mého pohledu to je jako doporučující, přesto (nesrozumitelné) zaujmout stanovisko neutrální za ministerstvo, neboť ten výklad jsme odvodili právě z praktického příkladu implementace.
Co naopak nemohu podpořit a souvisí to s důvodem, který jsem na začátku uvedl, je návrh označený jako A3. Ten návrh spočítá v odložení povinnosti poskytovatele služeb informovat příjemce služeb o jeho spotřebě alespoň každý měsíc. Jak už jsem řekl, ta transpoziční lhůta uplynula již 25. října v roce 2020. Měsíční informování o spotřebě mělo být v členských státech EU realizováno od 1. ledna 2022, je tedy velmi nešťastné ještě, byť třeba parciálně, se zavedením této povinnosti otálet. Ano, měla tam být pravděpodobně masivnější informační kampaň a aktivní komunikace ještě více směrem, že tato povinnost v té implementaci je i s tím plánem, kdy se to do ní překlopí. Já musím varovat, že Česká republika by byla vystavena v případě přijetí tohoto pozměňovacího návrhu riziku řízení pro porušení povinnosti ze strany Evropské unie a já teda opět připomínám, že se zmiňovanou úpravou definice dálkově odečitatelného měřidla subjektu - tím, že měníme tu definici, tak se ten okruh subjektů, jimž se ta povinnost měsíčního informování o spotřebě, výrazně zúží(?). Takže i ten argument rychlého nárůstu vyšších nákladů není relevantní nebo není relevantní pro ty skupiny, se kterými jsme se setkali, neboť často to bylo prezentováno nebo jejich uživatelské příklady se vázaly právě na definici dálkově odečitatelného měřidla dle toho starého formátu. Tudíž všechna měřidla, která se nachází za hranicí třeba té bytové jednotky a podobně.
Já vám děkuji za pozornost, omlouvám se za trochu delší úvod, ale strávili jsme i na výboru nad tímto tiskem s jednotlivými zástupci jak SVJ, tak společností, které spravují velké množství bytů, poměrně dlouho, proto mi přišlo na místě se zde vyjádřit k těm věcem, které jsme tam diskutovali. A já bych chtěl poděkovat všem, kteří se toho účastnili, poslancům, ale i zástupcům třeba právě těchto subjektů, za výbornou spolupráci. Děkuji.***
Neprošlo jazykovou korekturou, neautorizováno !
___---___---___
Nyní bychom hlasovali o pozměňovacím návrhu C1, úprava hranice pro projednávání záměru rozvoje letiště. Stanovisko hospodářského výboru je souhlasné.
___---___---___
Zahájila jsem hlasování. Kdo je pro tento návrh, nechť zmáčkne tlačítko a zvedne ruku. Kdo je proti?
V hlasování osmdesátém pátém bylo přihlášeno 151 poslanců a poslankyň, pro 143, proti 0. Opět byl návrh přijat.
Prosím.
___---___---___
Stanovisko hospodářského výboru je souhlasné.
___---___---___
Děkuji. Kolegyně, kolegové, dovolte mi stručně vyjádřit postoj mě jako předsedy podvýboru pro kulturu k novele autorského zákona. Nejprve bych rád řekl, že takovou míru lobbingu jsem tady zažil poprvé. Ano, jsem nováček, ale tak aspoň vím, jak to tady chodí, a už i proto chápu, proč pan ministr nechce otevřít, byť z dílčích důvodů, památkový zákon. Rozumím.
Co se týče autorského práva. Když to velmi zjednoduším. Tak máme tady nalevo věci, které bychom všichni chtěli zadarmo. Lidi, kteří za to nejsou ochotni zaplatit. Na straně druhé máme lidi, firmy a asociace, kteří chtějí zkrátka vydělávat víc. ***
Neprošlo jazykovou korekturou, neautorizováno !
A ministerstvo se tady podle mého názoru dostalo do nějakého velmi křehkého kompromisu, který je vyjednaný. Já budu ctít stanoviska Ministerstva kultury, budu je podporovat. A znám autorské právo z vlastní zkušenosti z mnoha rolí. Jednak jako interpret, který je zastupován INTERGRAMem, to znamená, taky na mě tlačí tyto organizace. Potom jako pořadatel, který platí Ochrannému svazu autorskému, to je zase ta druhá rovina. A tyhle věci prostě potřebujeme vyvážit. Ten kompromis tady máme, prosím, pojďme ho podpořit. Děkuji.
___---___---___
96. 
Vládní návrh zákona o podpoře nízkoemisních vozidel prostřednictvím zadávání veřejných zakázek a veřejných služeb v přepravě cestujících 
/sněmovní tisk 160/ - třetí čtení
Prosím, aby místo u stolku zpravodajů zaujal za navrhovatele místopředseda vlády pro digitalizaci a ministr pro místní rozvoj Ivan Bartoš a zpravodaj garančního výboru, tedy výboru pro veřejnou správu a regionální rozvoj, pan poslanec Robert Stržínek.
Pozměňovací návrh je uveden ve sněmovním tisku 160/4, který byl doručen dne 29. září 2022. Usnesení garančního výboru bylo doručeno jako sněmovní tisk 160/5. Nyní se táži navrhovatele, zda má zájem vystoupit před otevřením rozpravy. Pan ministr má zájem vystoupit před otevřením rozpravy? Nemá. Pokud nemá, tak já otevírám rozpravu, do které už se pan ministr hlásí s přednostním právem.
Ještě k hlasování. Pane ministře, omlouvám se, ale paní poslankyně se chce vyjádřit k hlasování. Prosím.
___---___---___
Děkuji za slovo. Vážená paní předsedkyně, vážený pane ministře, vážené kolegyně, vážení kolegové, rád bych stručný komentář k několika návrhům, na kterých jsem se podílel nebo na kterých se podíleli kolegové z našeho klubu.
Za prvé my jsme k celé té záležitosti autorského zákona přistupovali s tím, co jsme měli v programovém prohlášení vlády. A tam jsme se zavázali k citlivé implementaci s důrazem na práva uživatelů a spravedlivou odměnou pro tvůrce. A z toho vychází i všechny ty pozměňovací návrhy, o kterých budeme dnes hlasovat. V pozměňovacím návrhu A1, který výbor doporučil, tak ten se týká toho, aby nevznikl nový svaz, který by rozhodoval za lidi, které nezastupuje, což jsme považovali za ne ideální směr dalšího rozvoje autorského práva. V pozměňovacím návrhu A2 kolegyně Kocmanová navrhla takovou úpravu, která by dokreslila evropskou směrnici z hlediska filtrování, protože evropská směrnice jako taková obsahuje nové požadavky na to, aby byl nějakým způsobem filtrován přístup k materiálům uloženým na úložištích. To samozřejmě může být užitečné z hlediska autorského práva, ale vyvolává to celou řadu otázek z hlediska svobody projevu a toho, aby nedošlo k tomu, že se přešvihne ta správná míra, aby to nevedlo k tomu, že budou fakticky cenzurovány například satirické videonahrávky, videopořady a tak dále. Takže návrh kolegyně Kocmanové zajišťuje, že bude vhodně implementován ten mechanismus filtrování, o jehož samotném jsme vyjádřili určité pochybnosti.
Další návrh, který jsme předložili s kolegou Hellerem, to je to takzvané lex železářství, nebo kdo chce kadeřnictví, nebo pan ministr má prodavačku, tak to je návrh, který skutečně navazuje na judikaturu Soudního dvora Evropské unie. A musím zde reagovat na obavy, které tady zazněly, že ten návrh by mohl být v rozporu s evropským právem. Není tomu tak, naopak si myslím, že Ministerstvo kultury ho zpracovalo kvalitně a zcela na hranici toho, co je možné, jak je možné této skupině lidem pomoci. Je tomu totiž tak, že v návrhu není obsažena pouze podmínka, že to sdělování, že respektive to provozování vysílání musí být nevýdělečné, ale je tam také druhá podmínka, že musí být ve vztahu k úzkému okruhu a musí být to zpřístupnění nahodilé. Takže tyto podmínky musí být splněny současně. Skutečně neznamená to, že ve velkých nákupních centrech nebo v luxusních provozech, že podkresová hudba bude zadarmo, to opravdu ne. Sledujeme tam ten princip spravedlivé odměny pro tvůrce, který jsme vyjádřili tím, že se vybírat poplatek má tam, kde se skutečně provozuje hudba, která má ekonomický efekt, a naopak se nesmí ale vybírat tam, kde k tomu sdělování veřejnosti nedochází. Bohužel historicky ta praxe byla taková, že zájmové skupiny se snažily rozšiřovat a rozšiřovat pole své působnosti, aby logicky vybraly co nejvíc peněz pro zastupované subjekty. Ale my se v tomto musíme řídit principem spravedlnosti - každému to, co mu náleží.
Tento návrh ostatně podpořila i Asociace malých a středních podniků a živnostníků, takže je skutečně po něm i poptávka. A je pravda, co tady říkala kolegyně Vildumetzová, že s tím ten návrh už byl zvažován v minulém volebním období, kde se bohužel na něj nedostalo. Tehdy jsme ho navrhovali my jako Piráti, navrhovalo ho ANO, navrhovalo ho SPD a navrhoval ho Senát. Takže to si myslím, že je velmi pozoruhodná shoda jednotné vůle napříč politickým spektrem. Věřím, že i dnes se nám podaří tuto záležitost dotáhnout do konce a že návrh přijmeme tak, jak byl předložen Ministerstvem kultury a na základě koaliční dohody zpracován.
Závěrem jsem chtěl také poděkovat Ministerstvu kultury i jmenovitě panu ministrovi a koaličním partnerům, protože ta energie do toho vložená, skutečně všechno se to odpracovalo velmi poctivě, bylo to předmětem mnoha debat a dolaďování a diskusí se zájmovými skupinami, různými aktéry tak, aby se nám skutečně podařilo předložit takový návrh, který odpovídá slibům v programovém prohlášení vlády. Děkuji za pozornost.
___---___---___
Ano, děkuji, zaznamenala jsem. Nikoho dalšího přihlášeného k pořadu schůze již neeviduji, proto přistoupíme k hlasování o přednesených návrzích. Nejdříve budeme hlasovat návrhy, které přednesl pan předseda Michálek.
Pan předseda Michálek navrhuje bod číslo 12, což je sněmovní tisk 287, digitální služby, druhé čtení, zařadit dnes za již pevně zařazené body jako bod první za těmito pevně zařazenými body.
Já tedy zahajuji hlasování o předneseném návrhu. Ptám se, kdo je pro? Kdo je proti?
V hlasování číslo 66 je přihlášeno 145 přítomných, pro 80, proti 63. Návrh byl přijat. ***
Neprošlo jazykovou korekturou, neautorizováno !
Další návrh pana předsedy Michálka byl bod 28, tedy sněmovní tisk 312, politické strany, taktéž druhé čtení, za již pevně zařazené body, tedy i za tento, který jsme nyní pevně zařadili za bod 12.
Já tedy zahájím hlasování a ptám se, kdo je pro tento návrh. Kdo je proti?
V hlasování číslo 67 přihlášeno 146 přítomných, pro 80, proti 63. Návrh byl přijat a i tento bod jsme pevně zařadili.
A poslední návrh je návrh pana poslance Patrika Nachera. Jedná se o bod číslo 53, sněmovní tisk 48, občanský soudní řád. Pan poslanec navrhl zařadit tento bod jako první po pevně zařazených bodech, tedy i po těch, které teď byly schváleny předchozími dvěma hlasováními.
Zahajuji hlasování i o tomto návrhu. Ptám se, kdo je pro, ať stiskne tlačítko a zvedne ruku. Kdo je proti?
V hlasování číslo 68 je přihlášeno 146 přítomných, pro 145, proti žádný. Návrh byl taktéž přijat.
Takže jsme se vypořádali se všemi návrhy na změnu pořadu schůze a můžeme přistoupit k jednotlivým zařazeným bodům.
Já tedy otevírám projednávání bodu číslo
___---___---___
Vážené kolegyně, vážení kolegové, dovolte mi, abych načetl opravu data účinnosti návrhu zákona, kterým se mění zákon č. 121/200 Sb., o právu autorském, o právech souvisejících s právem autorským a o změně některých zákonů, ve znění pozdějších předpisů, a další související zákony, sněmovní tisk 131, tak, jak už o tom hovořil pan ministr. Jedná se o úpravu v části sedmé, účinnost článku VII, se slova - s výjimkou ustanovení části šesté, článku VII, bodu 2, které nabývají účinnosti dnem 7. června 2022 - zrušují." ***
Neprošlo jazykovou korekturou, neautorizováno !
Ten důvod je následující: Vládní návrh zákona počítal s dělenou účinností; zatímco většina zákona měla nabýt účinnosti patnáctým dnem po jeho vyhlášení, účinnost části šesté článku 7 bodu 2 byla v souladu s transponovanou směrnicí Evropské unie 2019/790 předkládána k datu 7. června. S ohledem na průběh legislativního procesu, jehož délku nebylo možno předjímat, nemá nyní dělená účinnost opodstatnění, neboť uvedené datum již uplynulo. Z tohoto důvodu se navrhuje vypuštění uvedených slov. Zákon tedy nabude účinnosti jako celek patnáctým dnem po jeho vyhlášení. Pro úplnost tedy účinnost článku části sedmé článku 8 bude "Tento zákon nabývá účinnosti patnáctým dnem po jeho vyhlášení." Děkuji.
___---___---___
Krásný pátek všem. Já budu velmi krátký, protože pan ministr v mnohém tedy suploval tu zpravodajskou zprávu. Co se týče vlastně posledního jednání našeho výboru pro veřejnou zprávu, tak tedy byla schválena samozřejmě procedura. Co se týče jednotlivých pozměňujících návrhů, tak k návrhům, ježto už představil pan ministr, A1, A2, A3, B a C2, vlastně náš výbor přijal souhlasné stanovisko. U toho návrhu C1, tedy u té úpravy definic, která je vlastně méně přesná než úprava v pozměňovacím návrhu C2, jsme tedy dali stanovisko nesouhlasné.
Já taktéž, stejně jako pan ministr, bych rád poděkoval všem poslancům výboru pro veřejnou správu a regionální rozvoj a taktéž podvýboru pro bytovou politiku. Protože musím říct, že napříč politickým spektrem se zde vedla jak odborná debata, tak i debata vlastně nad tím, jak co nejméně v této současné situaci uškodit SVJ, popřípadě bytovým družstvům. Věřím, že ta práce za toho posledního půl roku na tom zákoně je vidět i co se týče těch pozměňujících návrhů, kde opravdu Ministerstvo pro místní rozvoj bylo velmi dobrým partnerem. Jak tu zaznělo, prováděly se ještě další, následné, "domácí úkoly" a úpravy toho, jak vlastně probíhá transpozice v jiných zemích a na základě toho jsme ji tedy doslova osekali až na dřeň.
Stejně tak se sluší poděkovat zástupcům SVJ a bytových družstev, kteří docházeli pravidelně na naše jednotlivá setkání. Zde si dovolím ještě vyjádřit se k nesouhlasnému stanovisku toho parciálního odkladu ze strany ministerstva. Tento návrh vlastně prošel taky nějakou genezí. Nejprve tam byl odklad účinnosti celého zákona. Ten následně byl upraven v průběhu prvního jednání výboru pro veřejnou správu k tomuto tisku na pouze ten tedy parciální odklad té informační povinnosti a opravdu zde to vychází z vlastně přání a požadavků sektoru. Rozumím stanovisku ministerstva, nicméně na druhou stranu máme dnes 14. 10. a ještě dojde ke schvalování v Senátu, proto si myslím, že tento odklad je tedy na místě. Mnohokrát ještě jednou všem děkuji a budu se těšit následně při hlasování.
___---___---___
101. 
Vládní návrh zákona, kterým se mění zákon č. 67/2013 Sb., kterým se upravují některé otázky související s poskytováním plnění spojených s užíváním bytů a nebytových prostorů v domě s byty, ve znění pozdějších předpisů 
/sněmovní tisk 199/ - třetí čtení
Vnímám, že už místo u stolku zpravodajů zaujímá za navrhovatele pan místopředseda vlády a ministr pro místní rozvoj Ivan Bartoš a také pan zpravodaj garančního výboru pan poslanec Jiří Havránek. Pozměňovací návrhy jsou uvedeny ve sněmovním tisku 199/2, který byl doručen dne 29. září 2022. Usnesení garančního výboru bylo doručeno jako sněmovní tisk 199/3. A nyní se táži pana vicepremiéra, zda má zájem vystoupit před otevřením rozpravy? Má. Takže prosím.
___---___---___
Děkuji, paní předsedkyně. Vážené kolegyně, kolegové dovolte, abych se krátce ještě připojil s některými poznámkami k novelizaci autorského zákona. Já si myslím, že tady v sumaci zazněly podstatné názory a podstatné argumentace a dostáváme se do té situace, jak už tady teď přede mnou předřečník naznačil, že bychom měli a samozřejmě zodpovědně ministerstvo mělo přijmout nějaké rozřešení (k) tomuto ne snad sporu, ale této komplikované situace.
Já jsem se tím mírně zabýval už i v minulém období, jak tady bylo vzpomenuto, kdy se to téměř blížilo ke zdárnému vyústění. Ovšem známe situaci, která u nás bývá, že nic není jisté a všechno se neustále může změnit. Takže to tady máme znovu. Přibyly pozměňovací návrhy čtyři, které jsou těmi stranami, jak tady bylo naznačeno, které chrání svá práva a těmi, kteří by je chtěli nějakým způsobem využívat, nechci říkat, v uvozovkách, zneužívat, a najít nějaký kompromis.
Já bych možná připomenul, když už tady zaznělo tolik kritiky, také alespoň některá pozitiva. Já sám jako pedagog, vysokoškolský profesor, velice kvituji, že ta novela by měla umožnit, za prvé, nemazání obsahu, jak už jsme tady říkali, karikatur, eventuálně satir a simulaker, což je sice často spíše v té poloze virtuálních obsahů a nějakých, řekněme, uměleckých děl, ale mohou mít i velice futuristicko-technologický záměr nastínit nějakou perspektivu lidského vývoje třeba, ale může to být i v té beletrické poloze. To je jedna věc.
Za druhé. Velice vítám, že se dnes dá výuka poměrně hodně takzvaně internetizovat, to jest, že my, kantoři, můžeme tak jako bez obav a bez plateb, řekněme, využívat pro nekomerční studijní účely výukové materiály nebo přepracované, řekněme, některé zdroje a výukové materiály a šířit je mezi studentstvem tak, aby bylo možné velice aktuálně a, řekněme, originálně bez nějakého metazpracování tyto dokumenty poskytnout.
Ještě bych chtěl říci, že jsme asi jako každý, kdo se tím zabývá, dostali neskutečné množství různých vyjádření asociací, zájmových skupin, ochránců různých autorských děl a na druhé straně i Asociace malého a středního podnikání a živnostníků České republiky, jejíž jsem také členem a nerad bych také pominul její úlohu, zase žádá, aby nebyla poškozována druhá strana, řekněme, ta uživatelská, ta živnostenská, ta provozovatelská, což je možná kamenem úrazu právě v případě toho jednoho pozměňovacího návrhu pana poslance kolegy Michálka, prostřednictvím paní předsedkyně, prosím, že - bylo to tady už rozebíráno - by mohlo docházet k tomu, že budu tvrdit, jsem v provozovně nebo máme provozovnu, něco tam přehráváme, ale tvrdíme, že to není provozovna, protože tam zároveň třeba nikdo není, anebo tam si toho nevšímá ten dotyčný, tak ať to rádio či televizi dělá do kvelbu někde, s dovolením, a tam si to poslouchá sám. Anebo prostě musíme najít nějaký kompromis.
Já jsem řekl, že bych také třeba zkusil nějaký návrh. Pojďme u těch malých živnostníků se zamyslet nad tím, zdali by do toho nemohla vstoupit třeba i Hospodářská komora nebo hospodářské komory, které by měly nějakou, řekněme, pověřenou pravomoc - pravomoc (je?) asi silné slovo - pověřenou gesci, pomoci vyřešit tenhle problém na konkrétních provozovnách tak, že by se vymyslela nějaká přiměřená odměna za ta používaná, využívaná licencovaná autorská práva tak, aby obě dvě strany - nechci použít (příklad?) z živočišné (říše?) - o vlkovi a koze. Oba dva to přežili, ano?
No, možná, že by se nad tím dalo alespoň zamyslet, zda bychom takto nemohli postupovat, protože známe, že někdy, když nás navštíví, nějakou provozovnu, pracovník OSA, a vymyslet nějakou zdrcující částku a po nějaké diskusi klidně ustoupí o desítky a více procent. Takže je vidět, že v tom ta vůle by mohla být a že by ta komora - nejsme sice v režimu Spolkové republiky Německo, kdy je to povinné pro živnostníky - že by to bylo možné plošněji, ale tak zase by to třeba i vedlo k tomu, že by i někteří živnostníci - a protože jsem sám také představitel (nesrozumitelné) v Liberci - mohli tím pádem více vstupovat, protože by tady byla jakási jejich ochrana nebo nějaký přístup, který by jim umožnil se třeba bránit, i těm některým poměrně brutálním postupům při vymáhání, vybírání těch poplatků.
No, to je ale asi otázka třeba ještě potom nějaké další budoucnosti. Já bych tedy, s dovolením, ukončil ty své připomínky, jistě by se dalo pokračovat. Můžu jenom říci, že bych nějakým způsobem nechtěl doporučovat či uzavírat nějakými hodnoceními ano - ne jednotlivé pozměňovací návrhy, pravděpodobně to rozhodneme nějakým plenárním hlasováním a praxe si bude muset trochu pomoci ještě sama. Děkuji za pozornost.
___---___---___
Já jsem v té své reakci nijak nezpochybnil odbornou způsobilost pana kolegy. V žádném případě ne. Probíhá i teď po dobu projednávání ve třetím čtení intenzivní komunikace s Ministerstvem vnitra, s Ministerstvem dopravy, s lidmi, kteří se předtím shodli na i tom doporučení a na tom stanovisku. Platí, co jsem zmínil v té předchozí reakci. Bohužel ten návrh toho pozměňovacího návrhu, to znění, rozšiřuje to uplatnění na jakékoliv jiné úkoly. Platí zároveň, že samozřejmě i použití dronu se základními pravidly musí řídit, a to odchýlení od těch pravidel, a tady jde přece o společný zájem bezpečnosti, je myslitelné jen v těch případech, kdy, jak je vyjmenováno - a tady zazněl i ten případ, kdy je v ohrožení život, v tomto případě třeba dítěte a tam nepochybně takové použití dronů možné bude. Ale za standardních okolností stejně jako i v jiných případech. Tak já věřím, že pokud v tomto případě panuje shoda i na Ministerstvu vnitra i u Hasičského záchranného sboru, že ani ze strany těch úředníků to není krok, který by mířil proti zájmům hasičů nebo ochrany životů lidí.
___---___---___
Vážené kolegyně, vážení kolegové, procedura o hlasování u sněmovního tisku číslo 31 Novela autorského zákona. Procedura by byla následující: Návrh na zamítnutí návrhu zákona nebyl podán. Za prvé bychom tedy hlasovali technickou úpravu podanou podle § 95 odstavce 2 Zákona o jednacím řádu Poslanecké sněmovny. Jedná se o technickou úpravu účinnosti v části sedmé článku 8 Účinnost. Posléze bychom hlasovali pozměňující návrh A1, vypuštění rozšířené kolektivní správy. Posléze pozměňující návrh číslo A2, kde jsou body 1 až 3. Návrh procedury je hlasovat en bloc tak zvaný overblocking. Posléze pozměňující návrh A3 výslovně doplněn zákaz obecného dohledu nad obsahem ukládaného uživateli úložišť. Posléze pozměňující návrh A4 zrušení povinnosti hlásit živé hudební produkce kolektivnímu správci OSA. A posléze bychom hlasovali pozměňující návrh pana poslance Laciny B1 až B4. Návrh procedury je to hlasovat opět en bloc. Posléze pozměňující návrh C poslance Michálka a Hellera alias Železářství a posléze pozměňující návrh Věry Kovářové D1 a D2 také hlasovat en bloc jako celek. Na závěr hlasovat závěrečný návrh zákona jako celek.
___---___---___
Vážené paní poslankyně, vážení páni poslanci, vážení členové vlády, zahajuji čtvrtý jednací den 41. schůze Poslanecké sněmovny a všechny vás vítám. Aby byla zaznamenána naše účast, tak jsem vás právě všechny znovu odhlásila, prosím, abyste se přihlásili identifikačními kartami a případně mi oznámili, kdo žádá o vydání náhradní karty.
Sděluji, že o omluvení své neúčasti na dnešním jednání požádali tito poslanci a poslankyně: Babiš Andrej celý jednací den z pracovních důvodů, Bašta Jaroslav z celého jednacího dne ze zdravotních důvodů, Bělica Josef z celého jednacího dne z pracovních důvodů, Bernard Josef z celého jednacího dne z pracovních důvodů, Bžoch Jaroslav z důvodu zahraniční cesty po celý jednací den, Decroix Eva z celého jednacího dne z pracovních důvodů, Dražilová Lenka z celého jednacího dne z pracovních důvodů, Dubský Tomáš z důvodu zahraniční cesty po celý jednací den, Exner Martin z celého jednacího dne ze zdravotních důvodů, Fiala Radim z celého jednacího dne ze zdravotních důvodů, Fialová Eva z celého jednacího dne ze zdravotních důvodů, Fifka Petr z celého jednacího dne z důvodu zahraniční cesty, Foldyna Jaroslav po celý jednací den z pracovních důvodů, Fridrich Stanislav z celého jednacího dne ze zdravotních důvodů, Gazdík Petr od 12.30 hodin do konce jednacího dne z pracovních důvodů, Kasal David z celého jednacího dne z pracovních důvodů, Kašník Pavel z celého jednacího dne z pracovních důvodů, Kolovratník Martin z důvodu zahraniční cesty z celého jednacího dne, Kovářová Věra od 9 hodin do 12.30 z pracovních důvodů, Králíček Robert od 9 do 10 hodin z rodinných důvodů, Kuchař Jan z celého jednacího dne z pracovních důvodů, Okleštěk Ladislav z celého jednacího dne z rodinných důvodů, Olšáková Eliška mezi 9. a 11. hodinou z pracovních důvodů, Opltová Michaela z celého jednacího dne z pracovních důvodů, Peštová Berenika od 9 do 11 hodin ze zdravotních důvodů, Pivoňka Vaňková Pavla od 9 do 11 hodin z pracovních důvodů, Potůčková Lucie od 12 hodin do 9 hodin z pracovních důvodů, Rais Karel z celého jednacího dne ze zdravotních důvodů, Růžička Pavel z celého jednacího dne ze zdravotních důvodů, Smetana Karel z celého jednacího dne z pracovních důvodů, Strýček Jiří od 10 hodin do 9 hodin z pracovních důvodů, Šebelová Michaela z celého jednacího z důvodu zahraniční cesty, Tureček Karel z celého jednacího dne z důvodu zahraniční cesty, Urbanová Barbora po celý jednací den z pracovních důvodů, Válková Helena od 9 do 10.30 z pracovních důvodů, Vlček Lukáš od 11.30 do 14.30 z pracovních důvodů, Vojtko Viktor z celého jednacího dne z důvodu zahraniční cesty, Vondrák Ivo z celého jednacího dne z pracovních důvodů, Wenzl Milan z celého jednacího dne ze zdravotních důvodů, Žáček Pavel od 11 hodin do 9 hodin zítřejších - bez udání důvodu, Ženíšek Marek celý jednací den z rodinných důvodů.
Z členů vlády se omlouvají: Baxa Martin od 11 hodin do zítřejších 9 z pracovních důvodů, Bek Mikuláš po celý jednací den z pracovních důvodů, Blažek Pavel od 9 do 14 hodin z pracovních důvodů, Černochová Jana z celého jednacího dne z důvodu zahraniční cesty, Hubáčková Anna z celého jednacího dne z pracovních důvodů, Jurečka Marian z celého jednacího dne z pracovních důvodů, Lipavský Jan od 9 hodin do 11.30 z pracovních důvodů, Nekula Zdeněk z celého jednacího dne z pracovních důvodů, Rakušan Vít z celého jednacího dne z důvodu zahraniční cesty, Stanjura Zbyněk z celého jednacího dne taktéž zahraniční cesta a Šalomoun Michal z celého jednacího dne z pracovních důvodů.
Dnešní jednání bychom měli zahájit body z bloku Zákony třetí čtení, a to v pořadí: bod 96, sněmovní tisk 160, nízkoemisní vozidla; bod 97, sněmovní tisk 31, autorský zákon; bod 99, sněmovní tisk 139, digitální nástroje; bod 100, sněmovní tisk 175, mezinárodní justiční spolupráce; bod 101, sněmovní tisk 199, užívání bytů; bod 102, sněmovní tisk 207, civilní letectví; bod 103, sněmovní tisk 216, podmínky provozu vozidel na pozemních komunikacích; bod 104, sněmovní tisk 256, sankční zákon.
Dále pak pokračovat bodem 59, sněmovní tisk 313, energetický zákon, první čtení, podle § 90 odst. 2. Poté případně projednávat body dle schváleného pořadu schůze. Dále mám informaci, že na základě dohody předsedů poslaneckých klubů se přihlášky k návrhům na změnu schváleného pořadu 41. schůze ze včerejšího jednacího dne, tedy čtvrtka 12. října, považují za stažené.
Nyní tedy přistoupíme k těm, kteří se přihlásili k pořadu schůze. Nejdříve je přihlášen pan předseda Výborný - stahuje, pan předseda Jakub Michálek a připraví se pan poslanec Nacher, který následuje. (V sále je hluk.) Prosím o klid v sále, o ztišení. A pana předsedu o vystoupení. Prosím.
___---___---___
Děkuji. Vážený pane předsedající, vážení ministři, dámy a pánové, já nebudu mluvit k tomuto tisku dlouze. Za prvé, zcela nestandardně, já chci skutečně poděkovat Ministerstvu dopravy za spolupráci na tomto tisku. Asi mi tento tisk byl souzen, protože již v minulém období pod číslem 1046 jsme došli před třetí čtení, akorát jsme se nedostali k hlasování, nicméně nyní tak už činíme. A opravdu Ministerstvo dopravy spolupracovalo velmi dobře na tomto tisku.
Já bych se vyjádřila k několika věcem, které byly na výboru. Pan ministr uváděl evidenční kontrolu, že dojde k prodloužení z 30 dnů na jeden rok. Ovšem mně jako zpravodaji se více líbí původní návrh Ministerstva dopravy, a to jsou dva roky. A řeknu ten důvod. Je to také proto, že když si lidé prodají mezi sebou vozidlo a potom někdo někomu dá plnou moc a ten druhý to nepřepíše, potom jim domů chodí různé ne pokuty, ale jsou to částky, které mají hradit jako provozovatelé vozidla, poněvadž jsou tam neustále napsáni, a musí potom řešit situaci - administrativní přepis takovéhoto vozidla. A jednou z podmínek pro přepis vozidla je platná evidenční kontrola. Pokud to bude rok od té doby, co byli na technické, tak se jim to relativně podaří přepsat, ale když to bude delší dobu, tak jim to ztížíme. Je pravda, že už posun z 30 dnů na jeden rok bude výborný, ovšem na dva roky by byl ještě lepší. Navíc v situaci, kdy se zaváděly evidenční kontroly, to bylo v době, kdy se nefotilo na stanicích evidenční kontroly, nebyla taková evidence vozidel projíždějících stanicemi technické kontroly, i krádeže vozidel a předělávání vozidel. Opravdu tato statistika je někde jinde. Domnívám se, že by byly dostačující dva roky pro platnost evidenční kontroly. Jinak to bude jako pozměňovací návrh A2.
Další věcí, ke které bych se chtěla vrátit... Já se úplně neslyším, pane předsedající.
___---___---___
Místopředseda vlády a ministr pro místní rozvoj ČR Ivan Bartoš: Já vám děkuji. Dámy a pánové, já bych jenom v krátkosti chtěl uvést ten dnešní tisk, jenom zase ty nejdůležitější informace. Už jsme zde několikrát měli možnost diskutovat tak velké detaily. Jedná se o návrh zákona o podpoře nízkoemisních vozidel, který se týká zadávání veřejných zakázek a veřejných služeb v přepravě cestujících. Jedná se o implementační předpis k novelizované Směrnici 2009/33/ES o podpoře čistých energeticky účinných silničních vozidel.
___---___---___
Poslední pozměňovací návrh C3.1 a C3.2, jedná se o zpřesnění právní úpravy pojištění odpovědnosti za škody z provozu bezpilotního systému v pozměňovacích návrzích. Stanovisko hospodářského výboru je souhlasné.
___---___---___
Děkuji za slovo, vážená paní místopředsedkyně. Vážený pane ministře, vážené kolegyně, vážení kolegové, já bych jako zpravodaj chtěl načíst návrh legislativně technický a přihlásit se k dokumentu, sněmovní dokument 1358, což je návrh legislativně technických úprav podaných podle § 95 odst. 2 zákona o jednacím řádu Poslanecké sněmovny, který opravuje číslování v daném materiálu.
___---___---___
Děkuji za slovo, vážená paní místopředsedkyně. Vážený pane ministře, vážené kolegyně, vážení kolegové, já bych jako zpravodaj chtěl načíst návrh legislativně technický a přihlásit se k dokumentu, sněmovní dokument 1358, což je návrh legislativně technických úprav podaných podle § 95 odst. 2 zákona o jednacím řádu Poslanecké sněmovny, který opravuje číslování v daném materiálu.
___---___---___
Ano, děkuji paní místopředsedkyně. Kolegyně, kolegové, no tak kolega Brázdil - já ho mám rád, on to myslí fakt dobře. Akorát fakt myslet dobře nestačí. Cesta do pekel je dlážděná samými dobrými úmysly. My všichni to tady myslíme dobře, ale každý jinak. Proto tady je koalice, proto tady je opozice. Takže já bych byl opatrný na tato vyjádření. Já jsem to taky nemyslel, že se k tomu jako vrátíme účelově v tuhle chvíli nebo ne. Já si myslím, že jsme ve třetím čtení pozměňovací návrhy jsou dány, ty se měnit nedají a buď ho schválíme, nebo ho neschválíme. A pak se bavme o tom, jestli ta pravidla tak jsou nastavená v tuto chvíli, jestli jsou dostatečná pro ty činnosti, nebo jsou nedostatečná. To je něco úplně jiného. Tak já bych prosil, abychom fakt postupovali podle jednacího řádu. Jsme ve třetím čtení, pozměňovací návrhy jsou dány, máme jenom možnost ano, ne, anebo když jsme alibisti, tak se zdržíme. Děkuju vám na pozornost.
___---___---___
Pane ministře, prosím vás, věříte člověku, který vedl Hasičský záchranný sbor, že mluví pravdu? Myslíte si, že tento odborník to myslí nějak špatně a v tom duchu, aby uškodil státu nebo hasičům? Myslím si, že ta diskuse... kdybychom si teď vzali chvilku přestávečku a že byste ještě přece jenom, když je to takhle precizně odvykládané, že tohle je něco, co přece pozbývá... Vrátíme se k tomu někdy příště, však udělejme si pět minut. Zkuste to ještě jednou probrat. To je můj návrh, ale já (vám?) nechci do toho moc mluvit, nicméně, myslím si, že generální ředitel Hasičského záchranného sboru asi to myslí dobře jak pro hasiče, tak pro tento stát, i to šéfoval několik let.
___---___---___
Děkuji za slovo. Výbor pro veřejnou správu doporučil proceduru v tomto pořadí. Nejprve tedy návrhy technických úprav, které dále ve třetím čtení nezazněly, tudíž přistupujeme rovnou k návrhu A1, což je změna definice dálkového odečitatelného měřidla. Poté, pokud návrh A1 bude schválen, by měl následovat návrh C2, což je sladění definic dálkového odečitatelného měřidla s definicí v zákoně 406/2000 Sb., v gesci tedy MPO. Pokud by tento návrh C2 nebyl schválen, přistoupili bychom k návrhu C1, což je taktéž úprava definice. Nicméně nikoliv do souladu, ale přímo v zákonu č. 406/2000 Sb.
Dále by tedy by následoval návrh A2, což je nevyvratitelná domněnka souhlasu se způsobem a obsahem vyúčtování. Poté návrh B, což je měsíční vyrozumění o zpřístupnění informací o spotřebě na internetu. A nakonec návrh A3, tedy dělená účinnost zákona, odložení povinnosti měsíčního informování o spotřebě a úplně nakonec návrh zákona jako celek. ***
Neprošlo jazykovou korekturou, neautorizováno !
___---___---___
Děkuji. Nebylo to vystoupení kolegy Jáče, ale chtěl bych reagovat na pana ministra právě proto, že jsme se nepochopili. Já jsem nemyslel autorství té fotky, ale to, že ta fotka obsahuje něco, co je třeba autorsky chránit, anebo třeba je to název. A proto jsou tam ty automatické filtry, a proto to zřízení paragrafu 51a povede právě k těm důsledkům, které jsem tady zmiňoval.
___---___---___
Já děkuji. Dále vystoupí pan poslanec Král, zatím poslední přihlášený v rozpravě. Prosím, máte slovo.
___---___---___
Paní předsedkyně, děkuju za slovo. Já bych asi začal své vystoupení reakcí na pana ministra. Vy jste tady vystoupil s tím, že ten autorský zákon byl připravován velmi opatrně, že byl připraven dobře. A pak druhým dechem dodáte, že tenhleten pracně domluvený kompromis podkopete tím, že podporujete různé pozměňovací návrhy, které do autorského zákona, tak jak sem přišel, zavádějí například nové pojmy a jaksi ti aktéři, kteří jsou v tom zainteresovaní, tak s těmi některými pozměňovacími návrhy výrazně nesouhlasí.
Ještě než se dostanu k tomu, co chci zde zdůraznit, tak se možná vyjádřím k tomu pozměňovacímu návrhu pana kolegy Michálka. A teď tady asi musím říct to, že s principem toho naprosto souhlasím a že si myslím, že ten cíl, kterého ten pozměňovací návrh chce dosáhnout, je správný. Nicméně bohužel tak, jak je napsaný, tak je podle mého názoru napsaný špatně a ty pojmy, které obsahuje, jako například úzký okruh osob, nahodilé zpřístupnění či nevýdělečná povaha, jsou značně neurčité a jsou to pojmy, které ten autorský zákon nezná. A jenom tady vyjadřuju obavu z toho, že bude v budoucnu vedena řada soudních sporů, které toto budou muset vyřešit.
Cílem mého vystoupení zde - a prosím tedy pana zpravodaje, aby mě v tuto chvíli poslouchal - je pozměňovací návrh kolegyně Kocmanové, který, jak už tady bylo řečeno, se týká toho overblockingu. A já tam vidím problematické zavádění nového § 51a. A proto potom buď v reakci na pana zpravodaje, až navrhne proceduru, anebo bych ho chtěl poprosit, jestli by to bylo možné, tak toto vyčlenit a nechat o tom § 51a hlasovat zvlášť.
A teď se dostávám k tomu, jaké důvody mě vedou k tomu, abych v hlasování nepodpořil ten pozměňovací návrh kolegyně Kocmanové A2 a speciálně tedy ten § 51a. Pozměňovací návrh paní poslankyně Kocmanové považuju za dobrý příklad pro použití přísloví, že cesta do pekel je dlážděná dobrými úmysly. Problém České republiky není v overblockingu, jak by mohlo vyplývat z toho pozměňovacího návrhu paní kolegyně pod bodem A2, ale v porušování autorských práv. Ty důvody, proč ten pozměňovací návrh nepodpořit, čerpám hlavně ze stanoviska JUDr. Tomáše Dobřichovského, který je uznávanou kapacitou v oboru autorského práva a je spoluautorem velkého akademického komentáře k autorskému zákonu a lektorem Ústavu autorského práva - tato stanoviska jste všichni obdrželi, speciálně tedy členové školského výboru - a taky stanoviska Sekce kulturního a kreativního průmyslu Hospodářské komory.
Ten dobrý úmysl paní poslankyně spočívá v tom, že chce zabránit tomu, aby provozovatel služby sdíleného obsahu on-line - a tady můžeme říct, třeba to Ulož.to nebo Rajče - neblokoval třeba nahrávání fotek z dovolené, které obsahují nějaké autorské dílo nebo se třeba jmenují stejně jako nějaké autorské dílo. V takovém případě totiž ten automatický filtr zasáhne a tu fotku vám z důvodu ochrany autorských práv nenahraje. Přestože existuje řešení takovéhoto dílčího problému například v tom, že by filtr tu fotku nahrál, ale do odstranění problému v podobě porušování autorských práv třeba omezil jeho sdílení jen na malý počet uživatelů, dejme tomu na sto, tak aby ji omezil na těch sto, abyste tu fotku mohli sdílet se svým přáteli, se svojí rodinou a podobně, tak ten pozměňovací návrh paní poslankyně bude v důsledku mít velmi negativní dopad na fungování těchto služeb sdíleného obsahu jako takových, a to z těch důvodů, že budou porušena ústavní práva na spravedlivý proces na straně klienta služby, bude porušení ústavních práv na podnikání na straně provozovatele služby, dojde k porušení autorských práv na straně autorů, a to jsou ti tři hlavní aktéři, u kterých dojde k porušení jejich práv. A teď se dostanu k tomu jak.
K porušování práv toho spotřebitele dojde jednoduše tak, že spotřebitel, který povede ten soudní spor s provozovatelem, nebude moci hájit sám sebe, protože se na scéně objeví žaloba ze strany právnické osoby oprávněné hájit zájmy soutěžitelů nebo zákazníků, tedy prakticky jakékoli právnické osoby, třeba záměrně nastrčené, tak aby žalobu s platformou prohrála. Na scéně se tedy objeví žaloba této pochybné právnické osoby, která bude mít přednost před soudním sporem spotřebitele a tento spor přeruší. Takže místo toho, aby spotřebitel dosáhl nápravy protiprávního jednání provozovatele třeba tím, že mu fotku nahraje, tak bude muset čekat na výsledek tohoto sporu, který vede s provozovatelem právnická osoba, který buď ta právnická osoba prohraje a spotřebitel tak tu fotku nenahraje, anebo ta právnická osoba spor vyhraje a spotřebitel si tu fotku ale zase nenahraje, protože vítězství právnické osoby ve sporu znamená, že provozovatel nesmí službu sdílení tedy nahrávání fotek nadále provozovat. V obou případech spotřebitel nedosáhne toho, o co usiluje, tedy o nahrání fotky. Jsou tak porušena jeho spotřebitelská práva a i ústavní práva na spravedlivý proces.
Teď k tomu, jak bude docházet k porušování ústavních práv na podnikání. K tomu bude docházet jednoduše tak, že právnická osoba, která vyhraje spor s provozovatelem služby, nemůže usilovat o nahrání fotky, ale jen o zákaz provozování služby, protože tak je ten pozměňovák podle mě nepromyšleně napsán. Takže opakuju, nemůže usilovat o nahrání fotky, ale jen o zákaz provozování celé té služby. Provozovatel služby je tedy v případě soudní prohry naprosto nepřiměřeně potrestán zákazem služby, a to nijak časově a místně omezeně, v rozporu se zásadou proporcionality. Místo toho, aby provozovatel služby musel fotku nahrát - tu, která byla předmětem toho sporu - a uhradil škodu, která tím spotřebiteli vznikla, a hlavně aby ostatní spotřebitelé nebyli tímto sporem negativně dotčeni, a mohl službu nahrávání a sdílení fotek i nadále využívat a své fotky sdílet. Tedy ještě jednou to zopakuju - ten, kdo vyhraje ten spor, tak se nedočká zpětného nahrání, ale zrušení celé té služby, tedy to dopadne na všechny ostatní uživatele té služby. K porušování autorských práv bude docházet tak, že ten nekorektní provozovatel služby sdíleného obsahu on-line, protože samozřejmě ne všichni podnikatelé jsou korektní, tak třeba pirátský web, který slouží ke sdílení nelegálního obsahu, bude mít výmluvu, proč nenastavit právě účinný filtr, který má bránit ukládání tohoto nelegálního obsahu.
Pokusil jsem se velmi zjednodušeně vysvětlit, proč ten dobrý úmysl v podobě bránění svobody slova a práva na soukromý život povede k přesnému opaku, tedy k porušení práv spotřebitelů, podnikatelů a i autorů. Doufám, že jsem to vysvětlil tak nějak pochopitelně a že i uznáte, že celý ten pozměňovací návrh je podle mého špatný, ale ten § 51a který tam zavádí tu hromadnou žalobu, do autorského zákona prostě nepatří.
Proto mi tedy dovolte ještě jednou zopakovat, že já zřejmě nepodpořím nebo zcela určitě nepodpořím pozměňovací návrh kolegyně Kocmanové. Poprosím pana zpravodaje, pokud bude možné vyčlenit hlasování, aspoň ten § 51a. A tímto vám děkuji.
___---___---___
Pozměňovací návrhy C2.1 až C2.4. Jedná se o zpřesnění právní úpravy pojištění odpovědnosti za škody z provozu bezpilotního systému. Stanovisko hospodářského výboru je souhlasné.
___---___---___
Také děkuji. Nyní se přihlásili do rozpravy páni poslanci Lochman a Král. Nyní tedy poprosím pana poslance Lochmana o jeho vystoupení a vás, kolegyně a kolegové, žádám, pokud máte cokoli k řešení, ať se přesunete do předsálí a udržujeme v jednacím sále větší klid pro komfortnější vystupování řečníků. Prosím, máte slovo.
___---___---___
Pokusil jsem se také vysvětlit panu kolegovi Babkovi kontext té argumentace, kterou on používal. A chtěl bych závěrem říct ještě jednu podstatnou věc a vlastně navázat na to, co tady zmiňoval pan profesor Jáč. On přesně pojmenoval jednu důležitou věc: u autorského práva obecně je bez ohledu na to, jak je přesně formulovaný text toho zákona, vždycky velký prostor a mnoho aktérů, kteří vlastně teprve v té praxi směřují to, jakým způsobem je ta norma aplikována. Proto jakýkoliv zásah do aktuálního znění autorského práva, včetně toho, to chci zdůraznit, že se jedná o transpozici směrnice, vyvolává nějaké, řekl bych, rozkývání toho prostředí. Ale myslím si, že i v minulosti se vždy podařilo tuto situaci vyřešit ku spokojenosti všech stran. Včetně toho, že v některých případech jako se odehrálo v minulosti ohledně mám pocit hotely nebo zdravotnická zařízení, soud nakonec korigoval to, co bylo původně přijato v Poslanecké sněmovně.
Takže my jsme přistupovali opravdu s nejlepším vědomím a svědomím k tomu, abychom, co se týká těch pozměňovacích návrhů, dali souhlasná stanoviska k tomu, co nenarušuje základní principy autorského práva. A věříme, pokud tato norma nakonec nabyde účinnosti po projednání v Senátu, se nám podaří tyto pozměňovací návrhy proměnit v účinnou a funkční praxi. Takže ještě jednou děkuju.
___---___---___
Já si dovolím jenom velmi stručně zareagovat. To, že nebylo tolik času není dáno vrtochem Ministerstva dopravy, ale opravdu tomu možná nebudete věřit, ale ten návrh na zjednodušení, zrušení toho velkého technického průkazu, vznikl v průběhu letošního léta. A teprve tehdy se na tom začalo pracovat a nebylo v našich silách to prostě udělat časově jinak. Leda bychom rezignovali na to, že tuhle důležitou změnu doručíme v dohledném čase. Upřednostnili jsme čas, upřednostnili jsme to, abychom dokázali zajistit rychlejší zrušení jednoho zbytečného, v tomhle případě ne razítka, ale lejstra, a tohle pro nás bylo v tu chvíli důležitější kritérium a snažili jsme se to i s důležitými subjekty v rezortu projednat tak, aby tam nevznikl problém, stejně tak jako jsme se snažili to projednat i s pojišťovnami. A věřím, že je to opravdu změna, která nikoho negativně nezasáhne, ale bude důležitou pozitivní změnou.
Zmíním ještě jednu věc, která souvisí s chystanými úpravami, a to je další digitalizace i samotného procesu registrace vozidla, v případě, že jej koupíte, ať už v autosalónu, v bazaru nebo od kohokoliv na základě třeba jen podepsané smlouvy. To je přímá odpověď i na délku té evidence, tak tady já si troufnu tvrdit, že brzy budeme schopni předložit návrh, jak i tenhle proces zajistit digitálně, elektronicky, aby i v takovém případě jste nemuseli spěchat nikam na úřad, ale mohli jste zvládnout registraci vozidla vlastně okamžitě digitálně, ať už přímo v autosalonu, nebo v případě bazaru, tak přímo tam. Je to další významný krok k digitalizaci agend, které zbytečně lidem berou čas, kdy musejí ve svém volném čase, nebo ještě si dokonce brát volno v práci, aby zařídili své agendy, které jsme schopni do budoucna zajistit digitálně.
A garantuji tady odpověď na ten jeden rok, že tohle do roka a do dne přineseme v návrhu Poslanecké sněmovny.
___---___---___
Já děkuji. Já bych asi měla z tohoto místa poděkovat panu ministrovi dopravy, i když je to asi zvláštní, že opozice děkuje koalici, panu kolegovi Adamcovi, vaším prostřednictvím, protože jsem zjistila, kolik je tady hobíků a lidí, kteří se zabývají modelařením a tímto sportem. A já jsem se do této diskuze také připojila, protože můj manžel je velký hobík na bezpilotní letadla a na tento sport a vím, kolik tam chodí dětí. A když jsme přišli a řešili jsme to, tak jsem ráda, že došlo aspoň k tomuto kompromisu. Vím, že to nebylo jednoduché, ale myslím si, že se udělalo pro to, co mohlo, a jsem ráda, že tento sport hlavně pro ty mladé kluky, které to tak baví, bude a může pokračovat dál. Děkuji.
___---___---___
Já děkuji. S faktickou se přihlásila ještě paní zpravodajka Zuzana Ožanová.
___---___---___
Stanovisko pana ministra? (Ministr: Souhlas.) Děkuji.
Zahajuji hlasování. Kdo je pro? Kdo je proti? Děkuji.
Hlasování číslo 107, přihlášeno 155, pro 155. Výsledek: přijato. Jenom upřesňuji, hlasovali jsme vlastně C2.1 až C2.4. Je to tak, pane zpravodaji? (Zpravodaj: Ano.)
Čili teď budeme hlasovat další, děkuji.
___---___---___
Děkuji za slovo a přeji všem příjemné páteční dopoledne. Já přece jenom cítím jako jeden z aktérů toho, co se teď odehrávalo u tohoto bodu v posledním zhruba půl roce, potřebu trošičku se k tomu nebo krátce vyjádřit. My jako hnutí STAN vycházíme z toho, že za všech okolností chráníme české autory, české producenty a vydavatele, aby prostředky z jejich invence zůstávaly tady. A nejen z invence, ale z toho všeho, co vytvářejí, a podporovali pluralitu, kreativitu, pestrost a kvalitu, ať už se jedná o díla hudební, anebo například o práci novinářů, vydavatelů periodického tisku a tak dále.
Obrazně řečeno jsme vždycky na straně Davida proti Goliášovi. Těch Davidů je samozřejmě víc a těch Goliášů také. Ta směrnice EU míří k témuž. Evropská unie je na té scéně o něco silnějším hráčem proti těm celoplanetárním hráčům, kteří už tady byli zmíněni. Ty národní státy v tomto ohledu jsou relativně slabé, takže vítám, že ta směrnice s vysokou mírou pravděpodobnosti spatří světlo světa a že ji dneska schválíme. Dovolte mi poděkovat panu ministru Baxovi za to mediování kompromisu, který dnes společně předkládáme. Někdy to pro nás jako pro reprezentanty hnutí STAN bylo trošku na prahu bolesti, ale bolesti, která se ještě dá vydržet. Je to opravdu kompromisní návrh. Čili já už bych tady jenom rád deklaroval, že klub poslanců hnutí STAN podpoří ty pozměňovací návrhy v souladu se stanoviskem předkladatele, tedy pana ministra kultury Baxy. Děkuji za pozornost.
___---___---___
Děkuji. Pan ministr? (Ministr: Souhlas.)
Zahajuji hlasování. Kdo je pro? Kdo je proti?
Hlasování číslo 106, přihlášeno bylo 155, pro bylo 154, proti nikdo. Výsledek: přijato. Můžeme pokračovat.
___---___---___
Nyní se s faktickou poznámkou hlásí pan poslanec Pavel Svoboda. Pak se ještě přihlásil pan ministr s přednostním právem. Nejdříve poprosím pana poslance, faktická má přednost i před přednostním právem. Prosím.
___---___---___
Děkuji a slovo. Jenom kratičce k panu poslanci Babkovi. Já pane poslanče, prostřednictvím paní předsedkyně, velice oceňuji váš zájem o tuto problematiku, ale musím vás požádat, abyste opravdu nemátl tady kolegy a kolegyně ze všech stran napříč Poslaneckou sněmovnou, protože ten příměr, který vy jste použil o té fotce, se úplně míjí s tím, co je cílem toho, co říká paní poslankyně Kocmanová, a proti němu se ohrazují.
Vy pořád používáte příměr s vaší fotografií nebo z fotografií, kterou ten člověk pořídí a chce někam nahrát, ale to se vůbec toho overblockingu netýká, protože ten, kdo tu fotku udělá, je ten autor. Takže vy používáte úplně příměr mimo, protože vy používáte v této situaci to, že ten, kdo tu fotku pořídí, je tedy jejím autorem a usiluje o její nahrání, zatímco kolegyně Kocmanová a celá ta problematika toho se týká blokování děl, která jsou v rozporu s tím nositelem práv. Tady tím nositelem práv je ten samotný autor té fotky, ano? To je úplně, omlouvám se, pane poslanče, ale ten příměr je úplně mimo to, o čem se tady hovoří. Děkuji.
___---___---___
Děkuji. A nyní již přihlášená paní poslankyně Klára Dostálová a připraví se paní poslankyně Marie Pošarová. Prosím, ujměte se slova.
___---___---___
99. 
Vládní návrh zákona, kterým se mění některé zákony v souvislosti s využíváním digitálních nástrojů a postupů v právu obchodních společností a fungováním veřejných rejstříků 
/sněmovní tisk 139/ - třetí čtení
Poprosím, aby místo u stolku zpravodajů zaujal zástupce navrhovatele. Poprosím tedy, kdo je pověřen zastupováním pana ministra spravedlnosti? (Hlásí se mpř. vlády Bartoš.) Výborně, pan vicepremiér Bartoš. A také poprosím pana zpravodaje. Ten už také usedl ke stolku zpravodajů.
Pozměňovací návrhy jsou uvedeny ve sněmovním tisku 139/2, který byl doručen dne 8. září 2022. Usnesení garančního výboru bylo doručeno jako sněmovní tisk 139/3. A nyní se táži pana ministra, zda má zájem vystoupit před otevřením rozpravy. (Ano.) Prosím.
___---___---___
Nyní tedy přistoupíme k pozměňovacímu návrhu A1, což je změna definice dálkově odečitatelného měřidla. Stanovisko garančního výboru je doporučující, tedy souhlas.
___---___---___
Děkuji za přednesení návrhu procedury. Optám se pro pořádek, zda není nějaký jiný návrh ke změně procedury? Není.
Zahajuji hlasování k přednesenému návrhu procedury. Kdo je pro takto přednesenou proceduru? Kdo je případně proti?
V hlasování číslo 97 bylo přihlášeno 151 poslanců a poslankyň, pro 138, proti 0. Procedura byla odhlasována.
Prosím, pane zpravodaji.
___---___---___
Děkuji. Od pochvaly přejdu k drobné výtce. Je tam dán jeden velký pozměňovací návrh, který byl načten 27. 9., a výbor ho projednával už 6. 10. Vzhledem k obsáhlým změnám bylo nereálné to opravdu důkladně prostudovat. Myšlenka skvělá, samozřejmě budu ji muset podpořit hlasováním, protože nic jiného nejde, nicméně nám nebyl dán dostatečný prostor. O čem mluvím? To je místo dvou technických průkazů jeden. Výborná myšlenka. Ministerstvo dopravy zcela jistě na tom pracovalo několik měsíců, a proto pozměňovací návrh v druhém čtení, na který mají členové výboru čas týden, opravdu, domnívám se, že tak zásadní a dobrá změna si zasloužila to, abychom měli čas se s ní důkladněji seznámit. ***
Neprošlo jazykovou korekturou, neautorizováno !
Takže nejsem z principu proti této změně, ale to, že to opravdu nebylo úplně vhodným způsobem podáno. Další věc, kterou budeme muset řešit, jsou dva pozměňovací návrhy pana poslance Kolovratníka, F1, F2, které byly podány k pozměňovacímu návrhu poslance Blahy, který ovšem on tady nenačetl. Pan Kolovratník slíbil na hospodářském výboru, že je stáhne, nicméně tady není, tak je stáhnout nemůže. Nemůže zjednat ani jinou nápravu, že by řekl, že to myslel jinak. A já budu dávat návrh na změnu procedury, protože podle mě návrhy F1 a F2 jsou nehlasovatelné, protože se prostě vztahují k pozměňovacímu návrhu, který nebyl načten.
Budu dávat tento pozměňovací návrh, abychom o nich vůbec nehlasovali. To já bych chtěla jenom tak uvést, že musíme si dávat pozor na to, co načítáme a co načítají naši kolegové. Za mě v této chvíli vše. Já ještě jednou zopakuji to, co jsem říkala na začátku. Děkuji Ministerstvu dopravy za spolupráci při tomto tisku.
___---___---___
Nyní se hlásí s přednostním právem pan ministr Baxa. Prosím.
___---___---___
Děkuji. A s faktickou je ještě přihlášen pan poslanec Ivan Adamec. Můžete se ujmout slova já současně předávám řízení schůze.
___---___---___
Dobrý den. Děkuji za slovo. Vážený pane ministře, kolegyně, kolegové, chtěla bych reagovat na vaše vystoupení a především na pozměňovací návrh, který předložil Jakub Michálek . Chtěla bych říct, že v prvním čtení jsem vás vyzývala k tomuto pozměňovacímu návrhu, kde jsem avizovala, že již v minulém funkčním období jsme předložili tento návrh zákona právě s pozměňovacím návrhem, aby nemuseli podnikatelé, kteří mají v uvozovkách puštěné rádio v železářství, kadeřnictví a tak dále, aby za to nemuseli platit. Jsem moc ráda, že pan Jakub Michálek tento pozměňovací návrh předložil, protože musím říct, že při projednávání v prvním čtení jsem vnímala, že k tomu dáváte negativní stanovisko. Proto jsem velmi ráda, že jste ho změnil a že ho předložil koaliční partner, protože kdybychom ho možná předložili my, tak je otázkou, jaké by k tomu to stanovisko bylo. Chtěla bych říct, že právě v minulém funkčním období jsme to předložili s Milanem Ferencem, s Adamem Kalousem, ale již nedošlo na projednávání, takže bych chtěla říct, že jsem velmi ráda, že tady je a že jste toto stanovisko změnil a že jste k tomu dal podporu, protože určitě se v rámci této věci podnikatelům i v této složité době ulehčí, že nebudou muset popřípadě ty poplatky hradit. Děkuji vám.
___---___---___
Pardon, já se omlouvám, ale požádám kolegyně a kolegy o ztišení. Děkuji.
___---___---___
Nyní je přihlášena s faktickou poznámkou paní poslankyně Mračková Vildumetzová a následuje ještě s přednostním právem pan předseda Michálek. Prosím, vaše dvě minuty.
___---___---___
(V sále zesiluje hluk.)Paní předsedkyně, děkuju za slovo. Já bych chtěl ještě jednou poděkovat za tu debatu, která byla vedena v těch uplynulých měsících, nebyla úplně jednoduchá. Chtěl bych také poděkovat za tu debatu, která proběhla tady. Jak zmiňovala paní kolegyně Mračková Vildumetzová, jedná se o návrh, který už má nějakou historii, tak v jeho kontextu jsme také uvažovali.
___---___---___
Také děkuji panu ministrovi a otevírám rozpravu. Pokud se chce přihlásit pan zpravodaj, může s přednostním právem v rozpravě. Je tomu tak? Poté jsou přihlášeny paní poslankyně, jak je uvedeno na tabuli. Prosím, pane zpravodaji.
___---___---___
Děkuji. Nyní tedy zatím poslední přihlášený v rozpravě pan poslanec Lacina. Prosím, máte slovo.
___---___---___
Já děkuji paní zpravodajce. Jenom připomínám, že jsme v rozpravě. A táži se, jestli někdo má ještě zájem vystoupit v rozpravě. Nikoho nevidím, tak rozpravu končím. Pardon, byla zde faktická poznámka, takže ještě faktickou poznámku pan ministr.
___---___---___
Děkuji, pane zpravodaji. A protože tady od pana poslance Babky zazněla prosba o hlasování samostatné, tak pan poslanec ji dále neuplatňuje, není tady zájem tedy o protinávrh k dané proceduře. Přesto bych ale vzhledem k většímu množství jednotlivých návrhů dala o této proceduře tak, jak byla panem zpravodajem přednesena, hlasovat. Pokud má ještě někdo nějaký protinávrh k proceduře, tak teď je ta příležitost se přihlásit. Nikoho ale nevidím.
Zahájím tedy hlasování o předneseném návrhu procedury. Kdo je pro? Kdo je proti?
V hlasování číslo 72 přihlášeno 153 přítomných, pro všech 153. Návrh procedury jsme tedy schválili.
A já ještě znovu prosím pana zpravodaje, aby nás prováděl hlasováním. Prosím.
___---___---___
Já vás přeruším a poprosil bych všechny přítomné, jestli by se mohli ztišit případně, aby se vyřídili vše, co potřebují před sálem, ale pan zpravodaj teď představuje proceduru hlasování, tak ať tam neuděláme žádnou chybu. Ještě jednou moc prosím a děkuji. Máte slovo.
___---___---___
Děkuji. Hlásí se opět s faktickou pan ministr. Prosím. ***
Neprošlo jazykovou korekturou, neautorizováno !
___---___---___
Děkuji. Pokud se již nikdo nehlásí do rozpravy, nikoho takového už nevidím tak rozpravu tímto končím. Než přistoupíme k vypořádáním se s jednotlivými pozměňovacími návrhy, tak ještě načtu došlé omluvy. Paní poslankyně Peštová Berenika se omlouvá od 11 hodin do zítřejších devíti ráno ze zdravotních důvodů. Pan poslanec Skopeček Jan od 9.30 do 11 hodin a 10 minut z pracovních důvodů. Tak zeptám se, zda je zájem o závěrečná slova pana ministra. Má zájem vystoupit, prosím.
___---___---___
Také děkuji. Nyní je tedy přihlášen pan poslanec Patrik Nacher. Prosím.
___---___---___
Nyní je tedy přihlášen pan poslanec Babka a následovat bude pan poslanec Jáč. Prosím, máte slovo. ***
Neprošlo jazykovou korekturou, neautorizováno !
___---___---___
Teď poprosím o stanovisko pana ministra. (Ministr: Souhlas.) Děkuji.
Zahajuji hlasování. Kdo je pro? Kdo je proti?
Hlasování číslo 104, přihlášeno 154, pro se vyslovilo 149, proti nikdo. Výsledek je: přijato. Můžeme pokračovat.
___---___---___
Děkuji. A dívám se ještě někdo má zájem vystoupit v rámci rozpravy. Pokud se již nikdo nehlásí, tak tímto rozpravu končím a táži se pana ministra, jestli má zájem o závěrečné slovo. Nemá pan zpravodaj? Rovněž ne, tak můžeme tím pádem přistoupit k hlasování o pozměňovacích návrzích a poprosil bych tady pana zpravodaje garančního výboru, aby nás seznámil s procedurou hlasování, a poté, aby přednášel jednotlivé pozměňovací návrhy. A před hlasováním k nim sdělil stanovisko. Děkuji.
___---___---___
Děkuji, pane předsedající. Milé dámy a pánové, k návrhu procedury hlasování o pozměňovacích návrzích podaných k návrhu zákona o návrhu zákona jako celku, který můžete nalézt také v usnesení hospodářského výboru -
___---___---___
Děkuji. Zazněl tedy jasný návrh procedury. Optám se, nyní je to místo, kdy by měl někdo protinávrh k proceduře. Není tomu tak.
Takže zahajuji hlasování o předneseném návrhu procedury. Kdo je pro tuto navrženou proceduru? Kdo je proti?
A v hlasování číslo 82 bylo přihlášeno 149 hlasujících, pro 139. (Proti 0.) Procedura byla schválena. Prosím, pane zpravodaji.
___---___---___
Děkuji, paní předsedkyně. Já bych ráda k hlasování číslo 66, kde mám na sjetině, že jsem hlasovala pro, ale hlasovala jsem proti. Nezpochybňuji hlasování.
___---___---___
Dobré dopoledne, vážené kolegyně, vážení kolegové, paní předsedající, pane ministře. Budu velmi stručná a asi vás nepřekvapím, že budu říkat to, co jsem říkala v prvém a druhém čtení, a to, že je mi velmi líto, že jsme neuchovali ten konsenzus, tu dohodu, která vznikla při původním návrhu zákona, který tady leží poměrně dlouho, a je mi líto, že se k němu dostáváme až teď. Nicméně k jednotlivým pozměňovacím návrhům se budou vyjadřovat moji kolegové - pan kolega Babka, pan kolega Jáč. Já jim jejich témata brát nebudu. Jsem ráda za to, že se k tomu tak aktivně postavili. Nicméně, dovolte mi, abych na závěr vyjádřila naději, že ať přijmeme autorský zákon v jakékoliv podobě, tak jenom doufám, že nebude napaden a že nebude v rozporu s evropskou směrnicí, protože já o tom nejsem přesvědčena a nejsem sama. A znovu opakuji, že je mi líto, že ten konsenzus, který tady byl dosažen, v tuto chvíli není. Chválím výborný dialog, který máte s Poslaneckou sněmovnou, pane ministře. Bohužel s ostatními aktéry už ta dohoda je horší. Děkuji.
___---___---___
Stanovisko pana ministra? (Ministr: Nesouhlas.) Děkuji.
Zahajuji hlasování. Kdo je pro? Kdo je proti?
Hlasování číslo 105, přihlášeno 154, pro 71, proti 72. Výsledek: zamítnuto. Poprosil bych o další bod.
___---___---___
Já bych poprosil všechny, aby se ztišili, případně pokud potřebují cokoliv projednat, aby si to šli projednat před hlavní sál. Ještě jednou všechny prosím a děkuji. Máte slovo.
___---___---___
Děkuji i za dodržení času. A ještě se rozhlížím, ale nevnímám, že by se ještě někdo chtěl přihlásit. Ještě s faktickou chce pan poslanec Brázdil. Prosím.
___---___---___
Děkuji. Poslední pozměňovací návrh je návrh B. Týká se zvýšení příspěvků probační a mediační službě na pomoc obětem trestných činů z majetku odčerpaného v trestním řízení ze dvou na pět procent. Stanovisko výboru je souhlasné.
___---___---___
Děkuji panu předkladateli. Nyní tedy otevírám rozpravu, do níž se přihlásila paní poslankyně Pokorná Jermanová a páni poslanci Babka, Jáč a Heller. Prosím, paní poslankyně, máte slovo.
___---___---___
Děkuji, je to tedy pro záznam. Nyní tedy předávám slovo panu ministrovi v rozpravě k tomuto tisku.
___---___---___
Prosím, kolegyně a kolegové, omlouvám se, pane ministře, ale, prosím o ztišení!
___---___---___
Také děkuji, paní poslankyně. A nyní se hlásil do rozpravy pan zpravodaj. Prosím.
___---___---___
Také děkuji, paní poslankyně. A nyní se hlásil do rozpravy pan zpravodaj. Prosím.
___---___---___
Děkuji, vážený pane předsedající. Já jsem samozřejmě pana ministra poslouchala. A víte, já doporučím, abychom hlasovali pro... samozřejmě hospodářský výbor dal doporučení, já se k němu přikláním u těch technických průkazů místo osvědčení o registraci vozidla a technického průkazu, že bude jeden doklad. A víte proč? Protože Ministerstvo dopravy věnovalo čas, ukazovalo mi přípravu té vyhlášky, přípravu toho dokladu. Já jsem i konzultovala, ptala jsem se, které údaje na tom dokladu budou k dispozici, jak se lidé dostanou k dalším údajům. Protože pro mě to bylo docela podstatné nejenom dát to do zákona, ale potom ta následná realizace.
A samozřejmě Státní tiskárna cenin nebude muset tisknout velké technické průkazy, malé technické průkazy, je to i finanční úspora. I pro toho člověka je to jednodušší, když bude mít místo dvou dokladů jeden. Ale jenom jsem chtěla poukázat na to, že to bylo příliš rychlé, ale já chápu to vysvětlení, protože jinak by to muselo být zvláštním návrhem zákona.
___---___---___
Pana ministra?
___---___---___
Děkuji. Ještě jednou se rozhlédnu, zda se ještě někdo nehlásí. Není tomu tak, rozpravu tedy končím. Otážu se, zda je zájem o závěrečná slova. (Ministr: Ne. Zpravodaj: Není.) Pokud není zájem, můžeme tedy přikročit k hlasování o pozměňovacích návrzích. Já opět přivolám kolegyně a kolegy z předsálí a poprosím pana zpravodaje garančního výboru, aby nás seznámil s procedurou hlasování, poté přednášel jednotlivé pozměňovací návrhy a také, aby k nim před hlasováním sdělil stanovisko, prosím.
___---___---___
Děkuji za dodržení času. Pan poslanec Heller je další přihlášený v rozpravě. A připravit se už může pan poslanec Lacina. Prosím.
___---___---___
Dále je přihlášen pan poslanec Jáč do rozpravy a následovat bude pan poslanec Heller. Prosím, pane poslanče, máte slovo.
___---___---___
Také děkuji. Nyní je na řadě se svým příspěvkem paní poslankyně Marie Pošarová. Jen konstatuji, že dále už není nikdo přihlášený do rozpravy. Prosím.
___---___---___
Děkuji a prosím o vaše stanovisko.
___---___---___
Dále se ptám, zda zpravodaj má zájem o závěrečné slovo. Nemá, přikročíme, tedy k hlasování o pozměňovacích návrzích. Já poprosím pana zpravodaje garančního výboru, aby nás seznámil s procedurou hlasování. Poté přednášel jednotlivé pozměňovací návrhy a před hlasováním k nim sdělil stanovisko. A eviduji také váš zájem o odhlášení. Proto jsem vás všechny odhlásila. Prosím, abyste se opětovně svými identifikačními kartami přihlásili. Prosím, pane zpravodaji. A ostatní prosím o ztišení a věnování pozornosti, o čem budeme hlasovat.
___---___---___
Tak tady, jestli už nemáte žádné další, tak já se zeptám, jestli všichni souhlasí s touto procedurou, jestli někdo nemá jiný návrh. Pokud ne, tak se můžeme pustit do hlasování a poprosím bych vás, abyste vždycky zmínil konkrétní bod a následně dám hlasovat. Děkuji.
___---___---___
Děkuji. Pan poslanec.
___---___---___
Děkuji za dodržení času. Nyní s přednostním právem je přihlášen pan předseda Jakub Michálek. Prosím, máte slovo.
